за еми, която е във всички души

м3 (кубичен метър)


някои от имената са на реални личности, това е поради липса на въображение; може би трябва да ги сменя; може би не трябва; всичко това е само една шега...



м3 (кубичен метър)

'... няма да можеш да разбереш много неща, и аз не ги разбрах; но поне сега знаеш; оттук нататък си сам...'

пролог:

нея я няма вече, едно момиче, от варна; работеше в кафето на 27-а платформа, до казармите; на кафето окачиха надписи: 'заведението повече няма да работи'; да, няма да работи... но казармите ще работят, ще работят и когато нищо друго не може повече да работи, и шопов трябва да идва до казармите, и да минава покрай затвореното кафе, където тя вече не работи, където я няма, няма я - в 'едното кафе'; дори не се престраши да я попита как се казва... момичето от варна...

глава 1 - 'ненормирано работно време'

неметаболизираната концентрация на алкохол в кръвта на шопов достигна критично ниски нива около 0034 часа; след 20-тина минути, шопов възкръсна, стана от леглото, спря поялника и вентилатора; пи вода; дооглозга някаква консерва, и тогава усети, че в клетката е много студено; призля му, легна, отпусна се и изчака всички части на тялото му да се почувстват равномерно лошо, за да се мобилизират; стана, затвори прозореца, излезе от клетката

навън жадно засмука цигара; олюля се от удоволствие, усмихна се; 0113 часа; запъти се към лазарета

в лазарета беше чисто, както винаги; момчетата играеха с карти; шопов машинално разбърка хартиите в коша до вратата, взе бутилката със спирта... точно сега не му се пиеше; прибра бутилката в мешката, на нейно място остави празна бутилка - да презаредят утре... момчетата си знаеха работата, на смяна бяха марио и лъчо; шопов се изтегна на стола до кошчето и засмука цигара

нещо при момчетата не беше наред; марио блъскаше само валета и дами по масата, с мътен блясък в очите; тази платформа беше особена, последна, 33-та; освен тук, лазарети имаше само на 25-а и 17-та; лъчо беше ветеран и не можеше и дума да става за съмнения в професионализма му, въртяха го за 7-ми път между лазаретите, малко хора бяха виждали повече кръв и лудост от него; значи, работата е лоша...

шопов стана от стола; не знаеше какво да прави, изкашля се, лъчо само му махна; шопов се втренчи в марио, но той само преподреждаше дамите и валетата; марио вече нямаше да го бъде; шопов въздъхна и се понесе към хладилника; лъчо блъсна два попа, скалъпи някаква препирня с марио, и каза, че трябва да ходи до клозета

лъчо плю и пи вода; шопов му даде цигара; запушиха; помълчаха

- какво му е?
... лъчо само смучеше цигарата, не чуваше нищо; шопов му даде още една
- рабош знаеш ли какво е? знаеш, знаеш, мамицата ти интелектуална, за спирт ли пак идваш, и теб ще те преброя, ще те преброя, да...
- какво му е? - настоя шопов
лъчо седна
- дай още една; - шопов му хвърли цигарите, и също седна
лъчо запуши
- а на теб какво ти е, добре ли ти е, алкохолик проклет?
- какво му е? - шопов знаеше, че сега ще разбере
лъчо се изхрачи по обувките си и ги лъсна с някакъв парцал
- извинявай... мерси за цигарите... заклал е неговата, във вторник; като дойде, само мучеше; дъщеричките му са добре, още тогава проверих, заведох ги веднага при битерман; от такива като него стават такива като мен, обаче вече закриха щатовете... жалко за момчето...
шопов подаде синкав парцал из мешката: - 'както ти обещах'
лъчо пое внимателно парцала, разгърна го... колкото и да беше абсурдно, бутилката беше истинска; лъчо счупи гърлото, смачка капачката, и засучи

- не че нещо... цялото това трошене... празната бутилка можеше да я пробутаме... абе майната му... имаш ли нещо за ядене?
... лъчо сложи потрошената бутилка на масата и запуши
- ей, лъчо, аз трябва да ходя, на 13-та пак имат грижи с кабелите...
- стой! удряй ... - лъчо му подаде стъклото, шопов засмука, ракията беше добра... призля му, остави стъклото и запуши - 'дай нещо за ядене бе, човек!'

лъчо извади дъската и гвоздея

шопов стана:
- лека нощ, аз тръгвам
лъчо го изчака да стане и да направи първите неуверени крачки към вратата; точно когато шопов беше добил увереност, и с облекчение се пресегна да блъсне вратата и да се махне, лъчо го свали на пода, седна върху него, и започна да изпразва мешката му
- да видим... спирта, добре; инструменти, добре, торб.., ха така - какво е това бе, драги?
- стани... не мога да дишам...
- можеш. какво е това - лъчо размахваше внимателно синя торба от плат
- ставай бе, боклук! мамицата ти неприятна, виме кучешко, стани...
лъчо се сепна; стана; шопов седна, и захрачи; лъчо му даде вода; запушиха
- нали две момичета има, затова му дадоха 3 допълнителни кубични метра; обаче нямат крушки в допълнителната клетка, и кабели доскоро нямаха...; крушки, от тези които светят... крушки му донесох, две, за момичетата му; лъчезаре, ти си боклук и негодник... подай ми, ако обичаш, ракията...

доизлочиха стъклото, и лъчо намери някаква тенекия; шопов знаеше какво ще последва, но вече нищо не можеше да направи; помогна на лъчо да забие гвоздея в дъската, начукаха тенекията срещу главата на гвоздея, с две пирончета, колкото да изглежда истински

- човек, не съм добре; боли ме черният дроб; ама както си трябва ме боли... дай да си ходя, моля ти се; на 13-та трябва да оправя кабелите, хората чакат, майки с деца има там, тряб... ; лъчо го блъсна
- ставай, бабо; занеси му крушките, момчето ще се зарадва

шопов се олюля; взе торбата и излезе

марио мучеше, усмихваше се, държеше три карти, въртеше ги и ги преподреждаше

шопов почна да се влачи към масата; изкашля се, спъна се нарочно няколко пъти, обърна стола на лъчо; нищо...

явно момчето знаеше вече, само въртеше картите, усмихваше се и мучеше

шопов приклекна, колената го заболяха, и пак стана; изкашля се; потупа марио
- марио, нося ти кр...

вратата откъм кухнята се отвори; лъчо влезе, отиде до другия край на масата

марио зина:
- а?
- аз съм, марио, нося ти крушките - за дец...

със смъртоносна вещина лъчо закова марио за масата, заедно с две от картите в ръцете му; пиронът с тенекията бяха само бутафория, която 'дърводелецът' никога не ползваше, те бяха, за да не се чудят чистачите какво и как точно е станало; всъщност, пътьом лъчо обръщаше дъската и цепеше три трески с лявата протеза, с дясната заковаваше треските, имаше три пробити дупки, с капак за контра, в дясната, за тази цел... след това треските изчезваха някъде... дърводелецът беше професионалист...

вале спатия и дама купа - заковани на масата... и марио...

шопов се вцепени; лъчо го блъсна в корема и му натъпка нещо гадно в устата - 'повръщай тук, чистачите ще дойдат след малко, за всички е по-добре така'; шопов почна да се задушава, но лъчо го смота, и шопов блажено повърна

- третата е девятка спатия; момчето ме би; спечели, така да се каже; дай да ходим сега, аз съм към 17-та, ще те изпратя до твоята платформа; току що си доработи премията, за която измекярстваш вече три месеца; цяла седмица - честито!

лъчо започна да вади часовете от вехтата ловджийска сумка, с която никога не се разделяше, почна да ги брои...

шопов не можеше да повярва
- ти откога раздаваш премии... ти сериозно ли? ... 'седна; нещо не беше наред; часовете, включително и премиалните, се раздаваха само и единствено - и това беше набивано в главите и на пеленачетата - в бараките в казармите


2 пачки от по 50 купюра, в деноминации от по половин час, 25 купюра, вързани с ластик, деноминирани в по два часа, 10 купюра в плик, деноминирани в по пет часа, и една новичка двайсетачка; внимателно подреди хартиите в мешката на шопов; шопов бръкна в джоба си да му върне два часа ресто, но лъчо го спря - 'за ракията...'

'аа, чакай малко...'; шопов блажено дишаше, лъчо се суетеше наоколо; - 'дръж' - лъчо му обеси мешката на врата; - 'крушките са вътре; потеглихме'


глава 2 - 'девятка спатия'

лъчо удържа на думата си, придружи шопов до 13-та, тактично го изрита, псувайки го, че го е излъгал за етажа, като видя, че няма патрули, симулира още няколко довършващи ритника в бъбреците, и дори небрежно изтърва два зъба, които бе свалил от горната челюст на марио - на него вече не му трябваха, а така шопов щеше да му е пак длъжник; изхрачи се, сви цигарите на шопов, и се закатери по шахтата без да се бави с асансьора; да си ял бой от дърводелеца, и то на 13-та, беше най-твърдата валута в 'шлюз 5'; 'успех, друже, благодаря', прошепна шопов, и неподвижно зачака; унесе се... после нещо го залюля, и шопов заспа...

... очите му лепнеха... сънуваше, че е петък, дъждовен, усамотен петък, командирован - някъде... беше обяд, някакво много привлекателно и любезно момиче отведе шопов в столовата, застана пред него, и спокойно обясни какви са привичките тук; момичето стъпваше леко, действаше бавно, усмихваше се на всички, за да покаже ненатрапчиво на шопов какво е порядъчно; в крайна сметка, дамата показа как от плоска чиния, с лъжица за салата е възможно да се прехвърли - непринудено и с усмивка - половин килограм ориз със спанак, салата, канче супа, и някаква много нескопосана гарнитура, дори и хлебче - което дамата, като се смееше с касиерката - обеща на врабците, да не си разваля фигурата; ... ' ... в крайна сметка - и аз опитах да направя същото, като за начало опитах да прехвърля чорбата с черпака за салата - провал, хванах чинията и изсипах спанака с ориза и салатата в таблата, която държах, и опитах да изляза; явно мадамата беше заплатила и моя обяд, защото касиерката само се усмихваше, но затова пък една от лелките размахваше някакво зелево листо и настояваше да си взема гарнитурата; върнах се и й казах да го хвърли на таблата, изманеврирах до вратата, ритнах я, защото бях толкова омазан с чорба, че подпирах таблата на колене и бършех мазнината по панталона, за нищо друго нямаше как да ползвам ръцете си; все пак не успях да изтърва таблата; навън - дъжд; хубав, приятен дъжд; малко площадче; съзрях момичето - беше се завило с някакви златисто-зелени губери, в една витрина за безполова конфекция; 'това все пак е сън, няма как, но и в този безполов, безпаметен сън, въпреки фуниите с вода, с които искат да ми напомнят да се изкъпя - аз ще намеря това девойче, без да се изкъпя, те искат да махна тяхната мръсотия, но тя не е върху мен, аз сега съм чист, няма за какво да се къпя, а ми е толкова студено...'; запътих се нататък, по някое време таблата беше изчезнала, и аз не бях толкова омазнен, явно дъждът... момичето въздишаше, като влязох се усмихна, разпери ръце; тя беше толкова бяла, цялата в бяло, а аз - омазан с чорба, май оризът със спанак го бях натъпкал по джобовете, да не го вали дъждът, не посмях да приближа в такъв вид, усмихнах се, казах, че трябва да се преоблека - а после ще играем шах, или както там му се казва, докато спре, или пък не спре дъждът, или нещо такова; целунах момичето внимателно, без да я омажа със спанака, и излязох нанякъде... вече беше тъмно, и май по погрешка излязох през задния вход на улицата, дъждът вече беше истински... и кучета се появиха - вече съвсем истински... да, нещо такова....'

шопов възкръсна; залепналите очи се раздвижиха, усетиха светлина, и замряха в блаженство; лека ръка махна парцала от лицето; същата лека ръка повдигна главата му, смени възглавницата, попи потта по лицето, подсуши и разтри дланите; същата лека ръка изу обувките и чорапите, изми и подсуши ходилата, разтри глезените, обу го с истински чорапи от истински памук; махна туткала от клепачите, повдигна тежката глава и поднесе гарафа с вода до устните на шопов; шопов не разбра какво точно се случва, замря, вдиша, усети неуловимия мирис на вода - изтръпна, ръцете му скочиха като пиявици към гарафата, но още няколко чифта ръце го успокоиха, подпряха главата, шопов се усмихна и залочи водата, сякаш лочеше вино, мед и кръв - наедно...

... блажен сън... без сънища...

до 15-та всички отдавна са под вода, под 13-та всичко е наводнено; 13-та сега беше границата; шопов стана; беше гузен; нещо неправилно има във всичко това... а кое е 'всичко това', никой не знае; пи вода

мешката беше до него, крушките ги нямаше, но имаше цигари, спирт, кабели, и инструменти

в клетката нямаше никой; отвори леко вратичката, страх го беше да няма деца да играят, и да ги стресне, или - не дай Боже - някое от момичетата да носи детето си на разходка - и да го удари; явно беше следобяд; откакто се помнеше, на 13-та винаги беше много студено, но това сега беше по-студено от студа; платформата беше просмукана с нещо по-сериозно, обикновено това значеше планирана смърт, и шопов беше виждал операции на 22-ра и 16-та... тук нещо не беше наред, но нямаше как да е 'операция', щеше да усети; явно просто някой е забравил нещо, както често се случва на всички


засмука жадно цигара; не му се пиеше сега; отиде до асансьора - кабината беше хлътнала; заклати кабината, за да види колко са обтегнати въжетата... явно пак беше прекалил с ракията, защото не можа да види въжетата; въздъхна, запали нова цигара... беше го срам да чука по вратите, за да благодари, запъти се към шахтата с кабелите; седна, размърда се, за да се стопли, запали нова цигара

вратите почнаха да се отварят, хората усещаха, че топлината ще дойде скоро - както винаги досега; шопов се усмихна, изкашля се, изтегна се и започна да опипва шахтата, трябваше да е просто, тук беше най-студено в шлюза - това е последният печат, отдолу е само вода; тук трябва да стават най-много аварии, така се правят приказките за героите, и се плашат малките деца, така децата се произвеждаха в машини, които да обслушват и обслужват шлюза; 'за всички е най-добре така...'; '... слагаш кабелите, връзваш някое желязо вместо бушон, придаваш важност на действията си - всички са щастливи, нагостяват те, и си тръгваш с ракия - нанякъде... винаги е било така...'

шопов беше оплел кабелите, заля ги с калай, разтопен с малкото поялниче на газ, зави ги грижливо в мас, амбалажна хартия и найлонови полимери, върза ги с лоен канап, и ги просвири; изглеждаха добре; сега само трябваше да ги върже, за да се стоплят хората, а той да си заслужи ракията; заклати се, пресегна се да хване поддържащото въже... 'хм, трябва да не пия толкова много на такива места'; изтегна се, помоли да му донесат фенерче; тутакси всички възроптаха, фенерите бяха много скъпи тук, но студът вече беше надделял; по едно дете му пратиха фенерче, и започнаха да губят търпение

шопов запали нова цигара, попуши; запали фенерчето

погледна нагоре, после надолу в шахтата

небрежно, но внимателно сложи до себе си фенерчето, запалено... така се надяваше да подклажда неприязънта към разхищението на може би единствените 'високи технологии' на 13-та; сега хората тук трябваше да негодуват и да се занимават с дреболии и глупости

всичко беше толкова просто; шахтата... асансьора... толкова просто... 'всеки майстор си има майстор; ех, ако не пиех толкова много... хм, абе пак добре, че не пия повече...'

гладка стена

шопов имаше батерии в мешката, в един жлеб на ремъците

- ще отнеме малко време; шопов протегна ръка без да се обръща... всички знаеха какво е това - ракия за инженера, спокойствие за хората; някои майки почнаха да гълчат и да събират челядта в клетките; но днес беше по-студено от всякога, и шопов знаеше, че няма да се размине толкова лесно; шопов се престори, че си търси цигарите, заруга че не може да ги намери, почна да вика за цигари, в кратката суматоха незабелязано разпра ремъците на мешката, изсипа батериите, но търсеше друго - и го намери, малка капсула 'термит' за топене на метал; когато суматохата около цигарите затихваше, шопов бе успял да замени батериите на фенерчето, незабелязано го беше вързал със скъсаната брезентова връвчица на мешката - това сега беше най-могъщото средство за контрол върху тълпата - едно фенерче със заредени батерии; небрежно приведе в действие новите батерии; още няколко майки окапаха по клетките; с радост шопов дочу, как остатъците от тълпата започна да негодува и ругае - животът им беше върнат, хората на 13-та заживяха отново; в крайна сметка, някакъв отряд от деца донесе нещо като цигари, шопов ги изгледа критично в очите, без да мига, похвали ги за усърдието, направи забележка за закъснението; престори се, че пали цигара, престори се, че киха, и тогава изсипа термита от подметката на обувката; водата завря, засия; с парата лъхна топлина; децата пощуряха; шопов почна да ругае, и каза, че системата вече започва да работи, и трябва да отиде да хапне и да поспи; дечурлига... прогресивните и здравословно мислещите хора по шлюза... шопов се помоли на Господ децата да му спечелят още само няколко кратки часа


глава 4 - 'гладка стена'

- ... това е ... доста изискано...
- аз на теб... ще измрем от студ! боклук мръсен, докладвай! какви ги вършите, какво става!?
- 'гладка стена' става; егати, не мога да повярвам, вие наистина ме натикахте в кофата... - искам вкъщи; у дома; при мама; а исках да ви правя читалище, книгите, дето ви мъкнех сигурно сте ги издрали по клозетите... егати - не можахте ли просто 'клизма', или както там му викате... толкова ли нямате курви тук бе, хора - що за забавления са това!?
- хм, то с клизма почнахме... май малко се поувлякохме, то тук няма много забавления; ама тук е страшен студ, и все по-студено става! обяснявай веднага!
- нямаше чак толкова нужда... егати, вие наистина сте ме натикали в кофата... вуйчо мил, стената е гладка - не разбираш ли!? по-гладка е от мозъка ти!; наистина не трябваше да... абе да тейба, вуйчо мил, ти тъп ли си - в гладка стена сме!!!
- хайде, хайде, изсекни се, повърни, и клизмичка ще ти сторим, кисело мляко и шоколад... малко се поувлякохме, вярно...

шопов се излегна на фотьойла; сега беше изморен, много изморен; човекът не беше виновен, от 15-та надолу беше грехота да се търси вина за каквото и да било, просто - в ада е така; това е положението

в кабинета на квартир-майстора нямаше прах; значи - беше новичък; или пък чистник - колкото и да беше не на място, човечецът не беше чак толкова изпаднал, шопов пропъди мисълта; за да е на 13-та явно, се е провинил, за да бъде нагъл - явно не съзнава какво е натворил; омекна бързо, значи е трезвен, което значи, че не пие много в работно време; който не пие много в работно време, под 15-та, явно е служил в менажерията - североизточен квадрант, 17-та, там им плакнат мозъците с други, по-изискани отрови, изкривяват им усещането за реалност до степени, в които могат да приемат реалността, но без да приемат алкохол, при това - без да полудеят безнадеждно, и без да проявяват агресия дори към себе си... обаче менажерията я няма много от отдавна, значи... значи... нямаше логика... значи - трябва да поговори с човечеца; изглеждаше усърден, шопов го оцени на ефрейтор; а защо са го погребали жив тук - сигурно и той не знаеше

шопов зае предразполагаща позиция; прозя се, покашля, разкопча колана, и с удоволствие започна да си проветрява чатала

- ефрейтор?
- хмм... катев... а вие?
- шопов
- в смисъл, какъв шопов
- ами в такъв - най-обикновен смисъл; катев, да не са ви орязали представителните? и кофите ви са пробити, убедих се лично; нов сте, малко се стараете, или и двете? впрочем, няма значение... зрял мъж сте - знаете къде да се оплачете...

човекът нямаше сили дори да рухне; запримляска

- какво ти става бе, човек, гледаш като отровен - седни; човекът рухна във фотьойла от другата страна на масата

- аз... нов съм, това с коф...
- стига; нямаме време да се опознаваме; между другото - справихте се отлично, колкото и да беше неприятно за мен; с пълна сила служите на 'шлюз'-а, щабът забавя, но не забравя - помнете това, катев

шопов се закопча; катев се окопити
- знаете сигурно, такива посещения не са практика - усмихна се; нещата се доближиха до реалността; но шопов знаеше, че от реалността на 13-та имаше само фрагменти... да, още малко
- ще трябва да ви запиша в книгата, процедура...

шопов не беше още изтрезнял; всичко това така или иначе, не беше правилно
- всичко е в мешката; на ваше разположение
- да, да... катев изстина; - ще отида да я донеса...

шопов възкръсна отново

- в торбата има карта; и ти наистина ще излезеш, но след три часа; колко е часът сега?
- 0220
- добре; донеси ми цигари и ракия; нямаме време - разбираш ли? най-важното е мешката - трябва да я донесеш и нея... имаш ли деца?
- ... две дъщери...
- браво, дай боже всекиму, сег...
катев захлипа - не знам къде са, съпругата ми, тя нещ...

шопов го удари силно
- дъщерите ти са където е най-добре, жените разбират от такива неща; катев, тръгвай, защото вече ме тресе... и не забравяй мешката!; ще те чакам...

ефрейторът изчезна; 'дано да те дочакам'...


глава 5 - 'плацдарм'

шопов се беше унесъл; сън, сънища, сънове, сънищилища...

катев влезе с мешката; шопов беше полуизтрезнял - стана, излочи гарафа и половина вода

седна

йотов беше прегорил мешката - девятка спатия; гадът си знаеше работата.. дърводелец... плюй и бягай... шопов винаги се мъчеше да няма нищо общо с лъчо, но дърводелецът нямаше време за неща като 'нямане на нищо общо', в шлюза всичко е общо, а психопатите като йотов бяха кръвта и жилите в абсурда и рахитичните остатъци на разум в шлюза - душа, кръв, похот и смърт... апостол лъчезар йотов...

шопов понечи да стане, няколко секунди се помъчи да си обясни причината за желанието да стане, но в мислите му бушуваха пустини, ябълки, хубави момичета... нищо смислено... усмихна се - 'мозъкът ми вече не работи; да не се работи, също е работа... май още съм жив...'

... - вън е много студено, жените се оплакват, казват, че тече вода, но не успях да проверя... ракията...

- можеш ли да изкараш жените, мъжете сами ще дойдат; колко е часът? - бутилката беше отворена, шопов жадно засмука...  - дай вода и цигари...

катев донесе; - скоро ще съмне, почти 0500 часа е

шопов излочи водата, засмука цигара

- човек, пратиха ме да ви вържа кабелите, инсталациите горят постоянно; обаче, тук по шахтите - стените са 'гладки', както им казват... асансьорите работят ли?
- хм, ами - не знам, честно казано, им...
- кой държи ключовете за шахтите?
- катев се ухили - аз, в мен са!

- аз ще пия още една ракия, моля ти се - провери дали можеш да отвориш шахтите

катев се оживи, грабна някаква кутия и понечи да излезе, но се спря; изкашля се
- хм, такова, аз наистина не съм от дълго тук, преди това бях на 17-та - север-изток; странно място... но тези 'гладки стени', никой нищо не ми е казвал, не съм и забелязвал нищо по-странно от обикновено напоследък, да не е нещо ново, трябва ли да знам?
... '17-та, север-изток', на шопов му се дощя да изпразни въздуха от шлюза... не, това не можеше да е вярно, но все пак явно беше вярно; '17-та, север-изток', така беше чувал да казват само трима души, всички скоропостижно блаженопочивши, всички служили в менажерията; никой не се изразяваше така... 'менажерията', 'душегубката', 'зоопарка', 'баните', 'петте еврея'... 'зоната'...

'това обяснява всичко... затова са те заровили жив тук, друже... какво да се прави - съдба...'; докато менажерията работеше официално, шопов обикаляше до там за поддръжка; когато го викнат; гадно място, там ослепя с дясното око... но си струваше... струваше си... само на трима инженера в целия шлюз имаха доверие за поддръжката, и шопов беше един от тях; преди 5 години решиха, че кубиците са им малко, спретнаха малка епидемия, в средния южен сектор на 17-та; поискаха 45 клетки, дадоха им 30; 30 клетки... 120 квадратни, 270 кубични метра... операция 'божествен вятър', 020220хх г., 0200 часа, шопов нямаше да забрави, колкото и упорито да се мъчеше да изтрие спомена с ракия - невъзможно беше да се забрави; той, и още двама души, които не познаваше; на всеки се падаха по 10 клетки и 10 капсули; минаха покрай клетките, тъпчеха капсулите през аварийните отвори на вратите... нищо работа, за 2 минути си готов - а ти дават 2 седмици отпуска, как да не участваш... 'божествен вятър'... във всичко това нямаше нищо човешко, нищо... а те... 'с Господ се гаврят, и с нас се гаврят; гадове...'; 3 дни след това шопов се наливаше в кафето на 27-а, наблизо мина едното от момчетата, с които пуснаха капсулите; не приличаше на нищо; шопов отиде, потупа го, момчето спря, обърна се, втренчи се, позна го; шопов го завлече до един стол; 'ръкавиците... аз не ги сложих... не ги сложих... за две минути беше... и брат ми не си ги сложи... ти... ти с ръкавици ли беше...'; момчето изглеждаше злокобно, шопов прецени, че сега организмът му не може да метаболизира дори някакъв слаб неподсладен билков чай; отиде при момичето от варна, и помоли за чаша вода, за бирата тя си знаеше, и му я даде с водата; обърна се... изпи водата... обърна се... върна бирата на момичето от варна; 'трябва да тръгвам... благодаря ти... моля ти се, обади се на чистачите за онова момче...'; ' 'божествен вятър', 'kami kaze', 'зондеркоманда'... не сме вече хора...'

'можеш ли да ми дадеш онази кърпа, моля те'; момичето от варна му подаде една от кърпите, с които подсушаваха мивките, и го загледа; шопов въздъхна и излезе; момчето си беше забило палците в очните кухини, и все още трепереше; шопов покри главата му, но вече не знаеше какво да прави; кръвта започна да прелива през ръба на масичката; шопов се пресегна да смени наклона на масичката, но се спъна, и изля кръвта по крачолите и обувките си; масичката спря да капе, и започна да се пълни отново...; шопов се почувства напълно безпомощен, рядко му се случваше, но сега... мислите спряха, от очите на шопов започнаха да текат сълзи... погледна надолу; сълзите се смесваха с кръвта, капеха по съсиреците, пръскаха по крака на масичката и по крачолите; кой знае защо, се усмихна... затвори очи, но сълзите продължиха да изтичат през ноздрите, и да дупчат съсиреците; стана му студено... едно време, много отдавна, тук имаше небе, тук строяха... 'не ни тъпчеха мизерните душици в 'кубични метри''... отвори очи и понечи да махне качулката от главата си, но ноктите задраха в обръснатия череп; '... да, забравих, преди имах качулка, да ме пази от студ, дъжд, и други несгоди... но това беше преди, поне череп имам още...'; ' ... и все пак...'; по кокалчетата на палците на момчето вече растяха струпеи, кръвта почваше да капе още по силно... съсиреците бяха вече обгърнали лактите му, но сега спряха да растат, всичко се изливаше върху масичката; надеждата не беше умряла, шопов се подпря на масичката; макар, че тя беше вече почти пълна, не успя да я разлее; момичето от варна излезе тичешком с още няколко кърпи, махна ръцете на шопов от масичката, и започна да лепи кърпите по ръбовете на масичката, да не прелее; ...'... небе, тук преди строяха, имаше небе, спомняш ли си?'; момичето от варна започна да тъпче някакви сюнгери, защото кърпите не вършеха работа; 'виждаха се тополи, хората все бързаха занякъде, тополите... помниш ли, тук имаше небе и тополи?'; '... на него това вече не му трябва, защо... какво точно се мъчиш, не можеш да го спасиш...'; понечи да ритне масичката, и тогава разбра, засрами се; момичето от варна не се опитваше да помогне на момчето; мъчеше се да спаси шопов; показваше му, че колкото и безсмислено да изглежда всичко в шлюза, хората все пак помнеха; тя помнеше; и шопов помнеше; значи, все още имаше смисъл... момичето от варна започна да подсмърча; 'отивай, трябва да отиваш; чистачите ще дойдат всеки момент; моля те, тръгни сега... моля те, тръгвай... моля те...'

тръгна

повече не я видя; затвориха кафето

катев се изнерви

- какво е с тези гладки, грапави, еб@л съм им майките стени... май не ти видях документите

- да... секли ли сте?

- извинете, аз... почувствах се нетърпелив...

... - да?

... - отсякли са ни!?!?!

- не ви ли казаха; катев, приятелю, секли сте, и не са ви казали за гладките стени? вярно, да? според мен, не сте внимавали достатъчно, изгубили сте усърдие; срамота...

катев измърмори на себе си:
- не са казвали нищо такова; ефрейторът смотолеви още нещо неразбираемо

- аз ли да те уча, две дъщери имаш... в гладка стена не може да забиеш и гвоздей; да, отсякли са ни; телефонът ти не работи, но ти така или иначе не го ползваш; 'катев гузно погледна към изключеното сандъче'; кабината на асансьора е долу, и нея така или иначе не ползвате; обаче ги няма и въжетата, а през там минава всичко; такива стоманени оплетки не се махат лесно; сигурен съм, че и дърводелецът ви е посетил; вчера?

- какво можем да направим? вчера да, дейба боклука...

- децата ходят ли до девета? виж, сега всички тук сме заедно, можеш да ми кажеш, ако не знаеш - отиди да попиташ; къде ост.. а, да, добре, с ракията сме добре... оня гад ми сви цигарите преди да ни среже въжетата

катев отключи сандъчето и захвърли ключа в неопределена посока

- аз не пуша
- дано скоро и аз да не спра да пуша... благодаря, човек...

катев излезе

... ръкавиците... явно е имало причина... оня ситния, яков; 'мръсник; гадина...'; шопов не можеше да забрави единствения път, когато беше целенасочено и недвусмислено освободен от мъката да реши как да похарчи половин лев, тоест - 50-те стотинки, които му дадоха, за да се нахрани; никога не му даваха пари, защото шопов като малък беше сит, а каквото му трябваше или желаеше - успяваше да постигне или придобие честно, не искаше от никого нищо; но тогава беше особено, големите имаха работа, не можаха да нахранят шопов и брат му, затова му дадоха половин лев - да се нахрани; 6-ти клас, 0723 часа, есен, яков; яков го обра, взе му половиния лев пред затворения преден вход на училището - затваряха го в късната есен, защото при задния вход паркът отсреща пазеше завет, беше по-лесно за лелките да го поддържат, и - откакто скосиха преградките покрай зелените площи - беше много трудно да се пребиеш, дори през зимата; беше суматоха, а ситният тогава беше още по-ситен - 'как точно стана? как? не помня, не, проклятие, наистина не помня...'; шопов не знаеше как се харчат пари, и само беше гледал как съучениците си купуват закуски от училищната лавка; вълнуваше се... 'не знам как се купува закуска от лавката, но ще питам данаил, той ще ми каже, баща му кара камион... ще се справя... да, ще се справя...'; как тази гротеска отне тогава на шопов 50 стотинки, което си беше малко състояние тогава (с още 4 стотинки можеше да си купиш хляб, с още 10 - дъвка 'турбо', а ако ги ползваш по предназначение, и закупиш закуска - остават ти цели 15 стотинки...), шопов тогава не разбра

после разбра

'клетвопрестъпник, гад... продаде собствения си биологичен вид, прода ни.. ти ни прода...'; като остави момчето в кафето, с момичето от варна, шопов седна... и тогава видя една подскачаща точка; затвори очи, разтри челото си; отвори очи; 'две чертички с точка между тях - що е то?'... маймуните на яков, с яков; яков беше пиян, това беше интересен факт сам по себе си; яков видя шопов, заподскача, захили се, насочи маймуните към шопов...

'кхе, кхе, кой е на кафе, кой идва тук, и при кого, кхе, кхе'; дори ракията не правеше яков поносим... 'спрете, спрете, тук ме оставете...'; маймуните оставиха яков на някаква подложка, яков се озъби, почна да си чопли носа, озърташе се; шопов се помъчи да повърне, но не успя... 'кхе, повишиха ме, кхе, кхе'... 'да ти бяха сложили и два дълги литра дърва в главата и краката, да станеш по-висок и плавателен, барем... та като ти изтекат лайната от главата - да има на какво да се возим...', помисли шопов; яков дрънка още много, но шопов беше изтрезнял; чак по-късно разбра какво е направил яков; а тогава оня поиска да пикае; маймуните бъбреха и пиеха чайове; 'не ги викай, аз ще ти помогна, никога няма да забравя колко много си ми помагал; да вървим'; яков се огледа, 'какво пък, кхе, кхе, и ти, маймуно, си маймуна, кхе, кхе, отведи ме, позволявам ти да ме отведеш!'; шопов стана, помаха на маймуните, даде им да разберат, че господарят им трябва да пикае, и че той с удоволствие ще се погрижи за това; маймуните му се усмихнаха, махнаха небрежно, и продължиха с чайовете

шопов хвана внимателно яков за тирантите, отведе го до някаква врата; затвори вратата, огледа се; 'заключено ли е, господарю?'; яков недоумяваше - 'ти ме водиш на клозет, но тук не е клозет; води ме веднага на клозет!'; шопов пусна яков на пода, намери някаква изкъртена плочка, строши я; изрови парче тухла; с парчето разцепи черепа на яков; 'ех, да имаше една тесличка тук...'; ползва тухлата като чук, за да заклини плочката и да изсипе мозъка на яков в клозетчето; накрая го дозакла с плочката, избърса си ръцете в някакъв омазнен гащеризон, и излезе

излезе... 'странно, исках да го питам и да му говоря, а просто го заклах...'

... яков... докато шопов копаеше, за да извади тухличката, яков започна да хленчи, а като започна да цепи черепчето на яков с плочката, започна и да бълнува... 

щам 'моллох-ваал'; кръстосали били чума с бяс; били... много трудно било да се докопат до облагородени култури, как ги кътали, колко неразбиране и трудности, колко неволи в примитивните подобия на лаборатории в 'обвивката' - така яков говореше за шлюза, а 'идеалистите' от 'куб'-а изобщо не искали да знаят за 'черупката', за 'обвивката', т.е. за шлюза... но все пак успяли... шопов видя как изнасят несретниците със счупени тазове, издрали очите си... яков беше подплатил щама и с тетанус... гад... съкратил бил гърчовете от 7 часа до 3 минути... големият успех, който бил постигнал, се дължал на негова оригинална разработка, още от студентските му години, която била насочена към ... планирал бил 'Моллох - Ваал - II'... децата били се връзвали сами на възел, от тетануса... а - 'Моллох - Ваал III' щял да язди VX, и всичко ще е в изпарители, щял да е неуловим за канарчета и дребни гризачи...

след три месеца казаха на шопов, че менажерията спира да работи, и помещенията на менажерията ще се ползват като резервно хранилище на архивите от 17-та нагоре платформа; звучеше правдободобно, а и не го убиха, шопов беше повярвал, че менажерията наистина е спряна; 'а катев днес - 17-та север-изток'...'; изгубил е, значи, доверието им още тогава, но въпреки това, считали са го за ценен, досега; 'досега... и днес всичко свършва, и аз съм на 13-та...'

шопов не беше добър човек, но дори и на него му стана студено; напълни още една водна чаша с ракия, засмука цигара ...

катев влезе запъхтян, в очите му пламтеше омразата на безпомощието, изглеждаше излъган...

- извика ли жените - на платформата; трябва да направим нещо...

причерня му

' ... какво се случва... не мога да заспя... не мога да се напия, ракията изтича като пот в обувките ми... кръв не остана... смърдя, космат съм, умея да губя, играя на шах с момичетата, какво не ми е наред!?... алкохолът вече не успява да размаже съвестта и разума... живея в блато, в което дори не мога да се удавя, аз не искам да се давя, но да не можеш да се удавиш в собственото си блато... нелепо е... '

задряма

'свиня... свиня... - така ни казвахте, така ни научихте да обиждаме хората, така се мъчите да ни накарате да обиждаме себе си... но аз прочетох... яков ли си, йоаким ли си, йосиф ли си, все ги въртите тези свои имена, с ченгели ни вадите душите - какво му е краткото да изпишеш 'й - и-кратко', 'ю', 'я'... продадохте ни... но аз прочетох, свинете нямат потни жлези - за да живеят, свинете трябва да живеят в кал и вода, за да управляват температурата на телата си, за да живеят - а вие им вадите душата, за да добивате плътта им... душа им е дал Господ, а вие се слагате над Господ - давате им имена, хвърляте тяхните имена върху нас, хвърляте ги през вашите имена - с тези имена искате да ни мъчите, и да ви боготворим - да Богохулстваме!?!?; не, няма да направим това... няма имена... ние се потим, Господ ни е дал потни жлези - каквито и имена да си слагате и да ни слагате - всички ваши имена излизат през потта ни... забравихме, но и на нас на съд ще ни дадат имена - и на нас, и на вас; на съд... на Страшен Съд...'

сепна се

- жените са вън...
- благодаря... взе ли си пистолета?
катев се потупа под мищницата, и подкани шопов да излизат

- чакай... аз ще седя тук, а ти го извади
катев се намръщи, извади оръжието

нищо ново под слънцето, макар слънце отдавна да нямаше... шопов въздъхна; всъщност, бракуваната играчка подхождаше на ефрейтора, и беше като истинска... - добре, прибери го и да ходим


глава 6 - 'безименна'

шопов доизлочи чашата, пъхна остатъка от бутилката в мешката, и излезе след ефрейтора; първата глътка въздух отвън го сложи на колене

престори се, че се е спънал, стана без да бърза, скъса филтъра на цигарата, и жадно засмука

хората бяха отклонили водата към шахтите с някакви платнища; явно това се случваше често, затова нямаше и паника... единственият паникьосан тук сега беше шопов...

докато развързваше мешката, за да доизлочи ракията, видя три клетки, от които водата...

- днес не можах да поправя кабелите; повечето от вас знаят, че досега съм се справял; днес не успях; много моля, мъжете да подпрат вратите с течовете
шопов се обърна към ефрейтора - имаш ли нещо, което да може да помогне; ако все още не си разбрал, в момента умираме; има шанс да се отървем, обаче; каквото са ти дали, изваждай - отивай бе, човек, аз ще поговоря още малко с хората...

- аз... почти нищо нямам, няколко чифта обуща, някакви прокъсани платна от брезент, може би няк...
- чудесно, много те моля, отиди да донесеш всичко, което имаш...

ефрейторът отиде; шопов се обърна

... яков тогава му отне средствата за борба - 50-те стотинки; но това беше само нещо друго, забравено, ненамерено; яков неусетно беше отнел много повече... 'разбрах сега; благодаря ти, яков; изчакай ме ако те съдят преди да съм дошъл, ако дойда пръв - ще помоля да изчакат да дойдеш; да ни съдят заедно, ще трябва май да врим в общ котел, друже...'

' така и не ги разбрах тези доктори...'; ставите му скърцаха; платформата се пълнеше с вода...
' достатъчно; трябва да отидем до девета - север-изток-ъгъл'; запали цигара; отвори мешката

намери

изплю фаса, запали нова цигара

' точно там... да, там...'

катев дойде; явно нямаше къде да се дене, и по погрешка излезе отнякъде

шопов го прегърна, целуна го, даде му картата; катев беше по-отчаян, отколкото изглеждаше, разбра, окопити се веднага

' бийте тук, това е по карта; трябва да ми дадеш да ме заведат до девета; само децата знаят как се стига до девета; намери, ако им покажеш картата преди да си ми дал водачите, ще ти разглобя червата, нито ти, нито аз имаме интерес от това; извинявай, аз ще почакам малко'

глава 7 - 'девета'

'дай и на мен'

катев му хвърли чука; шопов понечи да го вземе; ... 'от злато ли сте ги правили тези боклуци... тежи повече от съвестта ми...'; 'не мога... не мога сега...'; шопов захриптя и седна безпомощно

тогава чукът на единия от мъжете заклини; бяха останали само той и брат му; близнаците изнесоха цялата борба по взломяване на шахтата; първо излющиха бетона, после скопиха капака на шахтата около ръбовете; забиха три клина, набиха ги, строшиха баланса на капака; запяха...; и сега млатеха с нечовешка сила покрай клиновете; пееха, пееха, и методично млатеха покрай клиновете; 'танцуват... така и не се научих да танцувам... явно не ме влече да танцувам... явно, други неща ме влекат...'; от близнаците рухтеше кръв, дръжките на млатовете сваляха кожата от ръцете им, а те пееха, и късаха парцали от дрехите си, налагаха ги вместо свалената от млатовете кожа; танцуваха...; танцуваха около шахтата, пееха, заменяха плътта с парцали, и млатеха; млатеха...

и тогава чукът заклини...

'хаааййййй'; близнаците се изсипаха като град върху заклинилия чук, друсаха го като джанка; ревяха грозно, 

накрая шахтата се сцепи, някакво парче се откърти и задра надолу, а остатъците извадиха и хвърлиха в дупката отстрани, където шопов беше хвърлил термита

'хаааааййййййй... иииййййййеееееее...'... братята ревяха...

шопов се прекръсти

близнаците теглиха жребие; прегърнаха се; единият тръгна към асансьорната шахта, където йотов беше срязал въжетата; другият запя, дойде една слаба женица, целуна го, даде му някакви парцали; той я погледна, а тя се разрева; той наведе глава, въздъхна, и започна да намотава парцалите около ставите си; брат му беше прегризал вече остатъците от въжетата при асансьора, и дойде при брат си; той само му се усмихна, и се запъти към дупката; брат му се обърна, седна, скръсти крака по турски, заклати се и запя; брат му въздъхна, изрева 'хааааййййййй', и скочи в дупката; чу се стържене, тръбата изотдолу започна да се изува на тласъци... скоро щеше да поддаде... брат му се сепна, разтри колената си, изправи се, изхрачи се и огледа хората на гарата (13-та беше гаров възел, както и 3-та, 17-та, 21-ва, и 33-та), закатери се нагоре по тръбата срещу брат си... изчезна и той...

изотгоре тръбата се скъса; братятя бяха мъртви

половин час... мъртвите братя спечелиха още половин час...

'... всъщност много повече... половин час тук... гадовете горе пикаят кръв, сега... да ти еба майката, йотов...'

тръбите сега вкарваха вода в костите на шлюза; братята знаеха как да умрат

шопов се ухили; грозно... горе сега беше Ад; и долу щеше да е Ад, но след малко... децата...

'... катев...'

шопов се олюля; стана; хлапетата бяха три на брой

'... как ти е името?...' шопов се подпря на стената; подхлъзна се, пак се подпря; почна да диша

' Георги'

'... колко до долу? за колко време ще сте на девета?'

' 7 минути, ако тръгнем сега'

' тръгвайте сега '; децата скочиха, катев откачи; шопов замляска, изрови катев за яката

' радиото?'

' дадох им го...'

' добре... добре... '



глава 8 - 'тир и сидон'

' стигнахме; павел се удави; тук сме аз и Данаил; повтарям, стигнахме аз и Данаил; пред конзолата сме '


не...

' какво пише там?'; сега катев щеше да си плати; шопов държеше радиото над водата; видя катев; всъщност май катев го беше видял преди това

катев излезе от водата

шопов възпря инстинкта да удави змията...; хвана го за врата, косата на катев беше мазна; блъсна го

'sierra - foxtrot - oscar - romeo - tango - hotel - двоеточие - нула - дясна ъглова скоба - бяло пространство; каква команда да въведа? '

' откъде го довлече, бе, путко!? за какво ни продаде!?'

катев си беше извадил дясното око някъде из водата, сега само кървеше и се хилеше тъпо

шопов го вдигна, облегна се на стената, изчака катев да изкашля водата от дробовете си; двамата се взряха в нищото; пръв се окопити шопов

' ... на 7 години ли е наистина?'
' ... така ме увериха...'
' от куб-а е, няма нужда да казваш... какво ти обещаха? '
' ... да видя дъщерите, мъничката поне... '

' катев, колко е 6, седем пъти? '
' 42... '

' ... колко са ви купили? колко броя? абе защо си губя времето ... '

шопов започна да говори в радиото

' Георги, там ли си? '
' тук съм; няма мн... '
' Георги, сега чуй; номерът на шлюза ни е 5, 'fiver - enter'; четеш ли сега?'
' да, като че ли е нормално, разл... '
' едно вместо нула, това ли е разликата? '
' това е вярно; потвърждавам, - едно вместо нула '
' Георги, за бърза проверка - въведи 'delta-uniform-papa', 'точка', 'charlie-romeo', за по-красиво, въведи! '
' въвеждам... хм, виждам 5, 'fiver', но в стека все още има 1 елемент... ааа, тоест, иск... '
' ... '
' ... '
' Георги, там ли си? '
' да... '
' за думичката си дошъл... това е добре... '
' Георги? '
' ... тук съм ...'
' нямам време да си правя пишки с теб, ако ми беше подръка, щях просто да те удуша... 5, 'fiver', шлюзът ни е пети по номер, всяка шлюзова конструкция има две основни части - риза, и?'
' ... '
' Георги, там ли си, тук ни свършва времето, много бързо... '
' ... куб... '
' сега, трябва да избереш една от две думи - ризата, или куба; в системата ризата се пише 'sierra - hotel - echo - lima - lima'; кубът се пише в системата като 'charlie - oscar - romeo - echo'; можеш ли да повториш думите? '
' виж, времето тук свършва по-бързо, отколкото при вас; да, мога да повторя, но точ... '
' има и трети избор, ризата и куба правят шлюза, ако решиш - може да ги сложиш накуп, думичката за това е 'golf - alpha - tango - echo'...
' ... '
' и третата думичка - за която ни изкарахте душите и червата - 'foxtrot - echo - uniform - echo - romeo - whiskey - echo - romeo - kilo'; проклет да си, синко...'
' 'фойерверк'? разбрано...'
' и.. доколкото помня, имаше още една трета думичка, чуваш ли ме още? '
' ... '
' Ге...'
' ... да ...'
' hotel - echo - x-ray - echo - november - hotel - alpha - mike - mike - echo - romeo ...'

... една колона се срути и закова шопов през гръбнака за пода; ръцете му затрептяха като пеперуди; друг каменен къс строши врата, и доразмаза торса му; черепът му все още беше непокътнат, и ако нищо не го размажеше скоро, мозъкът му щеше да е жив още три минути...

' шопов, там ли си? '
' ... '

радиото изгоря във водата...

кислородът в мозъка свършваше; ' ... вещиците... убий вещиците, синко... проклети да сме всички... Георги, убий Змея...'


-------------------------------------------------------------------------------------------------------------------------------------------

... 15 секунди ...

... не можах да я намеря, човек... не можах да я намеря... не я и търсих много, но не можах да я намеря... всъщност много я търсих... много я търсих, но нищо не знам за нея, само знам, че е от варна, и никога няма да я забравя... не можах да я намеря, хора...


... аз имам нужда някой да има нужда от мен, защото така съм нужен на някого; смърт ли е това? ако да, Господи, моля те - прости ми, прибери ме... но ако не, Господи - моля те погрижи се още мъничко за мен, дай ми още малко сили, и още малко време...

... изблъскаха го; шопов понечи да се обърне... спря... по алеята поникнаха камъни; шопов се усмихна... "'кардам' и 'исперих' май тук се пресичаха..."; покрай алеята започнаха да растат стени, шопов се спъна и изтърва руската тенджера, покрита с емайл; усмихна се пак, намери тенджерата; нахлупи я, и се изправи; 'снощи пак сънувах... някакви дървени навеси, вехти стрехи, идеше буря, влязох... май в друг сън беше, имаше снайперисти, и столова, чорба и табли от стъклотекстолит - да обядваме, и подход към подземната железница... не, в друг сън беше... но снощи - сигурен съм, сънувах, че спя на спокойствие; и после дойде един катун женоря; стреснаха ме... много, чак ме изплашиха... и после отнякъде извадих два жалки пистолета... и после - пазарлък... жените се биеха коя да насиля, та да се отърват от мен, а на мен не ми и минаваше през ум да насилвам когото и да било, исках само да си доспя в сламата... но не можах да си доспя... на втория етаж, да, помня го, все едно го сънувам сега - малки стълби, втори етаж, три стаи, с орешетено балконче; озовах се на втория етаж, жените водеха дъщерите си... и накрая отнякъде изскочи някакво зверче, с шарен вълнен пуловер, и каза, че е на 16 години, и само се усмихваше; жените се бяха разбрали - майка й я доведе, за да я насиля, и докато насилвам невръстната й дъщеря - да смачкат главата ми с топори... грозен план, но все пак план...'; а след това се събудих, станах, пих кефир, пих още кефир, пих трети кефир... ядох леща, пекох и ях хляб, и после легнах... в някаква просъница видях стратегическа карта, запад, на запад трябва да вървя, после един тесен проход, след него - на запад малко, и след това нагоре - север, през някакви планини, трябваше да стигна до някаква пещера; на около 30 километра от пещерата, след нощния бивак, не можах да стана, бях се разболял, тресеше ме... кой знае защо, кръстих я 'райна'; 'райна... можеш ли да се опиташ да се върнеш... аз те заблудих, излъгах те... не стигнахме до пещерата, то май няма и пещера, май е само някаква гола дупка, пълна с парцали, кокали и стари вестници... прости ми, райна... връщай се...';... момичето започна да къса някакви торби, излезе, донесе дърва, накла огън, напълни една малка котелка със сняг, и я сложи върху огъня; райна седна, втренчи се в огъня, стана й студено... снегът в котелката се стопи и започна да къкри; райна стана, хвърли нещо от скъсаните кесии в котелката; погледна към облаците, приседна до шопов; шопов се обърна, краката й бяха голи, пресегна се да я завие, но кафявата ленена завивка беше много малка по площ; 'райна, ела тук, завий се да си стоплиш крачката... какво е станало с дрешките, защо краката ти са голи, това тук е много опасно...'; момичето започна да се клати, както си седеше, сгъна си още повече краката, започна да ги разтрива, и тихичко зарида; шопов оздравя на мига, седна; момичето все така безутешно хлипаше; шопов се примъкна по-близо до момичето, започна да разтрива раменете й... а тя ставаше все по-безутешна...

... 7 секунди ...

... пещерата ... пронизваща мъгла, лек вятър... лекият склон към малката дупка на хълма е засят с осквернени хоругви, намазани с животинска кръв и човешки нечистотии... и обратно... и още посят - с изгнили тотеми, маски от свинска, вълча и детска кожа, грубо наложени върху потрошени черепи на биволици и малачета, набити на дървени колове със свалена кора, със заострени и обгорени върхове... коловете са набити по хълма нескопосано, набързо и накриво, и са с пришити рибешки люспи, за да блестят в черните нощи, когато няма дори луна - да слагат мрачно величие върху Звяра, и да показват пътя му към дома му, когато бяга... в дупката умира и се ражда Звярът, и чака семената да покълнат, за да се превърнат в гора... и като порастне гората - да излезе, и да дебне из гората, посадена от Хората - посадена все и само за него - от Хората... за да броди сред Хората, и да бъде между тях... да бъде един от тях...

3 секунди ...

... затова си зъл - защото ме владееш, владееш ме, Зверю, и притежаваш страховете ми, тялото ми, и изречените от теб чрез тялото ми думи, ковеш мрак в сърцето ми, и кривиш разума ми, кривиш мислите ми... това ти го можеш... но въпреки това - не можеш никога да имаш Душата ми - тя ми е дадена от Господ, и тя принадлежи само на Него - Той ми я е дал, Той ще си я вземе... ти, Зверю, си мъртъв, грозен и зъл, защото нямаш душа, ти никога няма да имаш душа, и колкото и да ме мъчиш, колкото и тела да ми дадеш - аз имам само една Душа, и Тя никога няма да ти принадлежи...

2 секунди ...

еми... 'еми'? 'еми ли се казваше? не, 'еми' беше в друг сън...'; всичко се обърна, шопов разби грозния цирей върху снежното поле, хълмът изчезна; във въздуха остана да виси дупката, леговището на звяра... ; на канапчета се въртеше скелетът на яков, въртеше се все по-бързо, около бойна глава 'голиат'; на бойната глава бяха строшени шест от седемте защити за сработване; яков се въртеше все по-бързо, от вътрешната страна на гръдния кош на скелетчето е залепено картонче, в жълто и синьо, и с някакви надписи; ' седмата защита... тоя боклук няма да ни остави на мира и в сънищата ни...'; шопов понечи да стане, но сега тялото му го нямаше; вместо тялото му се явиха камшици от нещо прозрачно... сега скелетчето на яков се върти по-бавно, удря се вече върху кожуха на бойната глава; шопов се удиви на невидимите камшици, понесе ги към яков; скелетчето вече е издрало спирала върху кожуха на бойната глава, вече ще спре да се върти; 'бързо, бързо трябва, по-бързо!', шопов вдигна черепа на яков с мъглата, но нещастникът вече беше сторил Злото... изотдолу, кожухът на бойната глава сега е разпран, изотдолу изтичат аномалии, черепът гние... но сега прозрачните камшици изчезнаха, вместо тях се явиха грозни, невидими бичове... опита да се освободи, но бичовете вече са сплели трон; 'не може назад, само напред явно може...'; шопов мислено облакъти трона, в бичовете гноеше грозна сила; ' сега, сега... Господи, ако можеш, прости ми! '; ' ... това не съм аз, нищо от това не е от мен! '; всичко се замрежи, шопов ослепя; 

1 секунда ...

как се казваш, какво си - момиче от варна? исках да те целуна, да те прегърна, съвсем за малко...

0 - in extremis

червен студ разстла пелената си върху мозъка на шопов; всичко се случваше веднага, в един момент, мигновено, и все пак бавно... мозъкът му не искаше да умира, но беше неправилно да не умре; червеният студ сега наряза мозъка му; кислородът сега свърши, съзнанието умря, червеният студ си отиде, и мястото му зае черният мрак; шопов беше мъртъв; още две минути в мозъка му щяха да протичат бурни химични реакции, но това вече щяха да бъдат процеси на саморазрушение...

шопов умря

на 13-та все още крещяха човеци; до тавана на платформата имаше още 10-ина сантиметра, незапълнени с вода; и този дециметър щеше да изчезне след минута; инстинктът за живот умираше последен


-- шопов; 0212, 02012013; софия
- редакция 0103, 12012013, шопов

за еми, която е във всички сънища

м3 (кубичен метър)


някои от имената са на реални личности, това е поради липса на въображение; може би трябва да ги сменя; може би не трябва; всичко това е само една шега...



м3 (кубичен метър)

'... няма да можеш да разбереш много неща, и аз не ги разбрах; но поне сега знаеш; оттук нататък си сам...'

пролог:

нея я няма вече, едно момиче, от варна; работеше в кафето на 27-а платформа, до казармите; на кафето окачиха надписи: 'заведението повече няма да работи'; да, няма да работи... но казармите ще работят, ще работят и когато нищо друго не може повече да работи, и шопов трябва да идва до казармите, и да минава покрай затвореното кафе, където тя вече не работи, където я няма, няма я - в 'едното кафе'; дори не се престраши да я попита как се казва... момичето от варна...

глава 1 - 'ненормирано работно време'

неметаболизираната концентрация на алкохол в кръвта на шопов достигна критично ниски нива около 0034 часа; след 20-тина минути, шопов възкръсна, стана от леглото, спря поялника и вентилатора; пи вода; дооглозга някаква консерва, и тогава усети, че в клетката е много студено; призля му, легна, отпусна се и изчака всички части на тялото му да се почувстват равномерно лошо, за да се мобилизират; стана, затвори прозореца, излезе от клетката

навън жадно засмука цигара; олюля се от удоволствие, усмихна се; 0113 часа; запъти се към лазарета

в лазарета беше чисто, както винаги; момчетата играеха с карти; шопов машинално разбърка хартиите в коша до вратата, взе бутилката със спирта... точно сега не му се пиеше; прибра бутилката в мешката, на нейно място остави празна бутилка - да презаредят утре... момчетата си знаеха работата, на смяна бяха марио и лъчо; шопов се изтегна на стола до кошчето и засмука цигара

нещо при момчетата не беше наред; марио блъскаше само валета и дами по масата, с мътен блясък в очите; тази платформа беше особена, последна, 33-та; освен тук, лазарети имаше само на 25-а и 17-та; лъчо беше ветеран и не можеше и дума да става за съмнения в професионализма му, въртяха го за 7-ми път между лазаретите, малко хора бяха виждали повече кръв и лудост от него; значи, работата е лоша...

шопов стана от стола; не знаеше какво да прави, изкашля се, лъчо само му махна; шопов се втренчи в марио, но той само преподреждаше дамите и валетата; марио вече нямаше да го бъде; шопов въздъхна и се понесе към хладилника; лъчо блъсна два попа, скалъпи някаква препирня с марио, и каза, че трябва да ходи до клозета

лъчо плю и пи вода; шопов му даде цигара; запушиха; помълчаха

- какво му е?
... лъчо само смучеше цигарата, не чуваше нищо; шопов му даде още една
- рабош знаеш ли какво е? знаеш, знаеш, мамицата ти интелектуална, за спирт ли пак идваш, и теб ще те преброя, ще те преброя, да...
- какво му е? - настоя шопов
лъчо седна
- дай още една; - шопов му хвърли цигарите, и също седна
лъчо запуши
- а на теб какво ти е, добре ли ти е, алкохолик проклет?
- какво му е? - шопов знаеше, че сега ще разбере
лъчо се изхрачи по обувките си и ги лъсна с някакъв парцал
- извинявай... мерси за цигарите... заклал е неговата, във вторник; като дойде, само мучеше; дъщеричките му са добре, още тогава проверих, заведох ги веднага при битерман; от такива като него стават такива като мен, обаче вече закриха щатовете... жалко за момчето...
шопов подаде синкав парцал из мешката: - 'както ти обещах'
лъчо пое внимателно парцала, разгърна го... колкото и да беше абсурдно, бутилката беше истинска; лъчо счупи гърлото, смачка капачката, и засучи

- не че нещо... цялото това трошене... празната бутилка можеше да я пробутаме... абе майната му... имаш ли нещо за ядене?
... лъчо сложи потрошената бутилка на масата и запуши
- ей, лъчо, аз трябва да ходя, на 13-та пак имат грижи с кабелите...
- стой! удряй ... - лъчо му подаде стъклото, шопов засмука, ракията беше добра... призля му, остави стъклото и запуши - 'дай нещо за ядене бе, човек!'

лъчо извади дъската и гвоздея

шопов стана:
- лека нощ, аз тръгвам
лъчо го изчака да стане и да направи първите неуверени крачки към вратата; точно когато шопов беше добил увереност, и с облекчение се пресегна да блъсне вратата и да се махне, лъчо го свали на пода, седна върху него, и започна да изпразва мешката му
- да видим... спирта, добре; инструменти, добре, торб.., ха така - какво е това бе, драги?
- стани... не мога да дишам...
- можеш. какво е това - лъчо размахваше внимателно синя торба от плат
- ставай бе, боклук! мамицата ти неприятна, виме кучешко, стани...
лъчо се сепна; стана; шопов седна, и захрачи; лъчо му даде вода; запушиха
- нали две момичета има, затова му дадоха 3 допълнителни кубични метра; обаче нямат крушки в допълнителната клетка, и кабели доскоро нямаха...; крушки, от тези които светят... крушки му донесох, две, за момичетата му; лъчезаре, ти си боклук и негодник... подай ми, ако обичаш, ракията...

доизлочиха стъклото, и лъчо намери някаква тенекия; шопов знаеше какво ще последва, но вече нищо не можеше да направи; помогна на лъчо да забие гвоздея в дъската, начукаха тенекията срещу главата на гвоздея, с две пирончета, колкото да изглежда истински

- човек, не съм добре; боли ме черният дроб; ама както си трябва ме боли... дай да си ходя, моля ти се; на 13-та трябва да оправя кабелите, хората чакат, майки с деца има там, тряб... ; лъчо го блъсна
- ставай, бабо; занеси му крушките, момчето ще се зарадва

шопов се олюля; взе торбата и излезе

марио мучеше, усмихваше се, държеше три карти, въртеше ги и ги преподреждаше

шопов почна да се влачи към масата; изкашля се, спъна се нарочно няколко пъти, обърна стола на лъчо; нищо...

явно момчето знаеше вече, само въртеше картите, усмихваше се и мучеше

шопов приклекна, колената го заболяха, и пак стана; изкашля се; потупа марио
- марио, нося ти кр...

вратата откъм кухнята се отвори; лъчо влезе, отиде до другия край на масата

марио зина:
- а?
- аз съм, марио, нося ти крушките - за дец...

със смъртоносна вещина лъчо закова марио за масата, заедно с две от картите в ръцете му; пиронът с тенекията бяха само бутафория, която 'дърводелецът' никога не ползваше, те бяха, за да не се чудят чистачите какво и как точно е станало; всъщност, пътьом лъчо обръщаше дъската и цепеше три трески с лявата протеза, с дясната заковаваше треските, имаше три пробити дупки, с капак за контра, в дясната, за тази цел... след това треските изчезваха някъде... дърводелецът беше професионалист...

вале спатия и дама купа - заковани на масата... и марио...

шопов се вцепени; лъчо го блъсна в корема и му натъпка нещо гадно в устата - 'повръщай тук, чистачите ще дойдат след малко, за всички е по-добре така'; шопов почна да се задушава, но лъчо го смота, и шопов блажено повърна

- третата е девятка спатия; момчето ме би; спечели, така да се каже; дай да ходим сега, аз съм към 17-та, ще те изпратя до твоята платформа; току що си доработи премията, за която измекярстваш вече три месеца; цяла седмица - честито!

лъчо започна да вади часовете от вехтата ловджийска сумка, с която никога не се разделяше, почна да ги брои...

шопов не можеше да повярва
- ти откога раздаваш премии... ти сериозно ли? ... 'седна; нещо не беше наред; часовете, включително и премиалните, се раздаваха само и единствено - и това беше набивано в главите и на пеленачетата - в бараките в казармите


2 пачки от по 50 купюра, в деноминации от по половин час, 25 купюра, вързани с ластик, деноминирани в по два часа, 10 купюра в плик, деноминирани в по пет часа, и една новичка двайсетачка; внимателно подреди хартиите в мешката на шопов; шопов бръкна в джоба си да му върне два часа ресто, но лъчо го спря - 'за ракията...'

'аа, чакай малко...'; шопов блажено дишаше, лъчо се суетеше наоколо; - 'дръж' - лъчо му обеси мешката на врата; - 'крушките са вътре; потеглихме'


глава 2 - 'девятка спатия'

лъчо удържа на думата си, придружи шопов до 13-та, тактично го изрита, псувайки го, че го е излъгал за етажа, като видя, че няма патрули, симулира още няколко довършващи ритника в бъбреците, и дори небрежно изтърва два зъба, които бе свалил от горната челюст на марио - на него вече не му трябваха, а така шопов щеше да му е пак длъжник; изхрачи се, сви цигарите на шопов, и се закатери по шахтата без да се бави с асансьора; да си ял бой от дърводелеца, и то на 13-та, беше най-твърдата валута в 'шлюз 5'; 'успех, друже, благодаря', прошепна шопов, и неподвижно зачака; унесе се... после нещо го залюля, и шопов заспа...

... очите му лепнеха... сънуваше, че е петък, дъждовен, усамотен петък, командирован - някъде... беше обяд, някакво много привлекателно и любезно момиче отведе шопов в столовата, застана пред него, и спокойно обясни какви са привичките тук; момичето стъпваше леко, действаше бавно, усмихваше се на всички, за да покаже ненатрапчиво на шопов какво е порядъчно; в крайна сметка, дамата показа как от плоска чиния, с лъжица за салата е възможно да се прехвърли - непринудено и с усмивка - половин килограм ориз със спанак, салата, канче супа, и някаква много нескопосана гарнитура, дори и хлебче - което дамата, като се смееше с касиерката - обеща на врабците, да не си разваля фигурата; ... ' ... в крайна сметка - и аз опитах да направя същото, като за начало опитах да прехвърля чорбата с черпака за салата - провал, хванах чинията и изсипах спанака с ориза и салатата в таблата, която държах, и опитах да изляза; явно мадамата беше заплатила и моя обяд, защото касиерката само се усмихваше, но затова пък една от лелките размахваше някакво зелево листо и настояваше да си взема гарнитурата; върнах се и й казах да го хвърли на таблата, изманеврирах до вратата, ритнах я, защото бях толкова омазан с чорба, че подпирах таблата на колене и бършех мазнината по панталона, за нищо друго нямаше как да ползвам ръцете си; все пак не успях да изтърва таблата; навън - дъжд; хубав, приятен дъжд; малко площадче; съзрях момичето - беше се завило с някакви златисто-зелени губери, в една витрина за безполова конфекция; 'това все пак е сън, няма как, но и в този безполов, безпаметен сън, въпреки фуниите с вода, с които искат да ми напомнят да се изкъпя - аз ще намеря това девойче, без да се изкъпя, те искат да махна тяхната мръсотия, но тя не е върху мен, аз сега съм чист, няма за какво да се къпя, а ми е толкова студено...'; запътих се нататък, по някое време таблата беше изчезнала, и аз не бях толкова омазнен, явно дъждът... момичето въздишаше, като влязох се усмихна, разпери ръце; тя беше толкова бяла, цялата в бяло, а аз - омазан с чорба, май оризът със спанак го бях натъпкал по джобовете, да не го вали дъждът, не посмях да приближа в такъв вид, усмихнах се, казах, че трябва да се преоблека - а после ще играем шах, или както там му се казва, докато спре, или пък не спре дъждът, или нещо такова; целунах момичето внимателно, без да я омажа със спанака, и излязох нанякъде... вече беше тъмно, и май по погрешка излязох през задния вход на улицата, дъждът вече беше истински... и кучета се появиха - вече съвсем истински... да, нещо такова....'

шопов възкръсна; залепналите очи се раздвижиха, усетиха светлина, и замряха в блаженство; лека ръка махна парцала от лицето; същата лека ръка повдигна главата му, смени възглавницата, попи потта по лицето, подсуши и разтри дланите; същата лека ръка изу обувките и чорапите, изми и подсуши ходилата, разтри глезените, обу го с истински чорапи от истински памук; махна туткала от клепачите, повдигна тежката глава и поднесе гарафа с вода до устните на шопов; шопов не разбра какво точно се случва, замря, вдиша, усети неуловимия мирис на вода - изтръпна, ръцете му скочиха като пиявици към гарафата, но още няколко чифта ръце го успокоиха, подпряха главата, шопов се усмихна и залочи водата, сякаш лочеше вино, мед и кръв - наедно...

... блажен сън... без сънища...

до 15-та всички отдавна са под вода, под 13-та всичко е наводнено; 13-та сега беше границата; шопов стана; беше гузен; нещо неправилно има във всичко това... а кое е 'всичко това', никой не знае; пи вода

мешката беше до него, крушките ги нямаше, но имаше цигари, спирт, кабели, и инструменти

в клетката нямаше никой; отвори леко вратичката, страх го беше да няма деца да играят, и да ги стресне, или - не дай Боже - някое от момичетата да носи детето си на разходка - и да го удари; явно беше следобяд; откакто се помнеше, на 13-та винаги беше много студено, но това сега беше по-студено от студа; платформата беше просмукана с нещо по-сериозно, обикновено това значеше планирана смърт, и шопов беше виждал операции на 22-ра и 16-та... тук нещо не беше наред, но нямаше как да е 'операция', щеше да усети; явно просто някой е забравил нещо, както често се случва на всички


засмука жадно цигара; не му се пиеше сега; отиде до асансьора - кабината беше хлътнала; заклати кабината, за да види колко са обтегнати въжетата... явно пак беше прекалил с ракията, защото не можа да види въжетата; въздъхна, запали нова цигара... беше го срам да чука по вратите, за да благодари, запъти се към шахтата с кабелите; седна, размърда се, за да се стопли, запали нова цигара

вратите почнаха да се отварят, хората усещаха, че топлината ще дойде скоро - както винаги досега; шопов се усмихна, изкашля се, изтегна се и започна да опипва шахтата, трябваше да е просто, тук беше най-студено в шлюза - това е последният печат, отдолу е само вода; тук трябва да стават най-много аварии, така се правят приказките за героите, и се плашат малките деца, така децата се произвеждаха в машини, които да обслушват и обслужват шлюза; 'за всички е най-добре така...'; '... слагаш кабелите, връзваш някое желязо вместо бушон, придаваш важност на действията си - всички са щастливи, нагостяват те, и си тръгваш с ракия - нанякъде... винаги е било така...'

шопов беше оплел кабелите, заля ги с калай, разтопен с малкото поялниче на газ, зави ги грижливо в мас, амбалажна хартия и найлонови полимери, върза ги с лоен канап, и ги просвири; изглеждаха добре; сега само трябваше да ги върже, за да се стоплят хората, а той да си заслужи ракията; заклати се, пресегна се да хване поддържащото въже... 'хм, трябва да не пия толкова много на такива места'; изтегна се, помоли да му донесат фенерче; тутакси всички възроптаха, фенерите бяха много скъпи тук, но студът вече беше надделял; по едно дете му пратиха фенерче, и започнаха да губят търпение

шопов запали нова цигара, попуши; запали фенерчето

погледна нагоре, после надолу в шахтата

небрежно, но внимателно сложи до себе си фенерчето, запалено... така се надяваше да подклажда неприязънта към разхищението на може би единствените 'високи технологии' на 13-та; сега хората тук трябваше да негодуват и да се занимават с дреболии и глупости

всичко беше толкова просто; шахтата... асансьора... толкова просто... 'всеки майстор си има майстор; ех, ако не пиех толкова много... хм, абе пак добре, че не пия повече...'

гладка стена

шопов имаше батерии в мешката, в един жлеб на ремъците

- ще отнеме малко време; шопов протегна ръка без да се обръща... всички знаеха какво е това - ракия за инженера, спокойствие за хората; някои майки почнаха да гълчат и да събират челядта в клетките; но днес беше по-студено от всякога, и шопов знаеше, че няма да се размине толкова лесно; шопов се престори, че си търси цигарите, заруга че не може да ги намери, почна да вика за цигари, в кратката суматоха незабелязано разпра ремъците на мешката, изсипа батериите, но търсеше друго - и го намери, малка капсула 'термит' за топене на метал; когато суматохата около цигарите затихваше, шопов бе успял да замени батериите на фенерчето, незабелязано го беше вързал със скъсаната брезентова връвчица на мешката - това сега беше най-могъщото средство за контрол върху тълпата - едно фенерче със заредени батерии; небрежно приведе в действие новите батерии; още няколко майки окапаха по клетките; с радост шопов дочу, как остатъците от тълпата започна да негодува и ругае - животът им беше върнат, хората на 13-та заживяха отново; в крайна сметка, някакъв отряд от деца донесе нещо като цигари, шопов ги изгледа критично в очите, без да мига, похвали ги за усърдието, направи забележка за закъснението; престори се, че пали цигара, престори се, че киха, и тогава изсипа термита от подметката на обувката; водата завря, засия; с парата лъхна топлина; децата пощуряха; шопов почна да ругае, и каза, че системата вече започва да работи, и трябва да отиде да хапне и да поспи; дечурлига... прогресивните и здравословно мислещите хора по шлюза... шопов се помоли на Господ децата да му спечелят още само няколко кратки часа


глава 4 - 'гладка стена'

- ... това е ... доста изискано...
- аз на теб... ще измрем от студ! боклук мръсен, докладвай! какви ги вършите, какво става!?
- 'гладка стена' става; егати, не мога да повярвам, вие наистина ме натикахте в кофата... - искам вкъщи; у дома; при мама; а исках да ви правя читалище, книгите, дето ви мъкнех сигурно сте ги издрали по клозетите... егати - не можахте ли просто 'клизма', или както там му викате... толкова ли нямате курви тук бе, хора - що за забавления са това!?
- хм, то с клизма почнахме... май малко се поувлякохме, то тук няма много забавления; ама тук е страшен студ, и все по-студено става! обяснявай веднага!
- нямаше чак толкова нужда... егати, вие наистина сте ме натикали в кофата... вуйчо мил, стената е гладка - не разбираш ли!? по-гладка е от мозъка ти!; наистина не трябваше да... абе да тейба, вуйчо мил, ти тъп ли си - в гладка стена сме!!!
- хайде, хайде, изсекни се, повърни, и клизмичка ще ти сторим, кисело мляко и шоколад... малко се поувлякохме, вярно...

шопов се излегна на фотьойла; сега беше изморен, много изморен; човекът не беше виновен, от 15-та надолу беше грехота да се търси вина за каквото и да било, просто - в ада е така; това е положението

в кабинета на квартир-майстора нямаше прах; значи - беше новичък; или пък чистник - колкото и да беше не на място, човечецът не беше чак толкова изпаднал, шопов пропъди мисълта; за да е на 13-та явно, се е провинил, за да бъде нагъл - явно не съзнава какво е натворил; омекна бързо, значи е трезвен, което значи, че не пие много в работно време; който не пие много в работно време, под 15-та, явно е служил в менажерията - североизточен квадрант, 17-та, там им плакнат мозъците с други, по-изискани отрови, изкривяват им усещането за реалност до степени, в които могат да приемат реалността, но без да приемат алкохол, при това - без да полудеят безнадеждно, и без да проявяват агресия дори към себе си... обаче менажерията я няма много от отдавна, значи... значи... нямаше логика... значи - трябва да поговори с човечеца; изглеждаше усърден, шопов го оцени на ефрейтор; а защо са го погребали жив тук - сигурно и той не знаеше

шопов зае предразполагаща позиция; прозя се, покашля, разкопча колана, и с удоволствие започна да си проветрява чатала

- ефрейтор?
- хмм... катев... а вие?
- шопов
- в смисъл, какъв шопов
- ами в такъв - най-обикновен смисъл; катев, да не са ви орязали представителните? и кофите ви са пробити, убедих се лично; нов сте, малко се стараете, или и двете? впрочем, няма значение... зрял мъж сте - знаете къде да се оплачете...

човекът нямаше сили дори да рухне; запримляска

- какво ти става бе, човек, гледаш като отровен - седни; човекът рухна във фотьойла от другата страна на масата

- аз... нов съм, това с коф...
- стига; нямаме време да се опознаваме; между другото - справихте се отлично, колкото и да беше неприятно за мен; с пълна сила служите на 'шлюз'-а, щабът забавя, но не забравя - помнете това, катев

шопов се закопча; катев се окопити
- знаете сигурно, такива посещения не са практика - усмихна се; нещата се доближиха до реалността; но шопов знаеше, че от реалността на 13-та имаше само фрагменти... да, още малко
- ще трябва да ви запиша в книгата, процедура...

шопов не беше още изтрезнял; всичко това така или иначе, не беше правилно
- всичко е в мешката; на ваше разположение
- да, да... катев изстина; - ще отида да я донеса...

шопов възкръсна отново

- в торбата има карта; и ти наистина ще излезеш, но след три часа; колко е часът сега?
- 0220
- добре; донеси ми цигари и ракия; нямаме време - разбираш ли? най-важното е мешката - трябва да я донесеш и нея... имаш ли деца?
- ... две дъщери...
- браво, дай боже всекиму, сег...
катев захлипа - не знам къде са, съпругата ми, тя нещ...

шопов го удари силно
- дъщерите ти са където е най-добре, жените разбират от такива неща; катев, тръгвай, защото вече ме тресе... и не забравяй мешката!; ще те чакам...

ефрейторът изчезна; 'дано да те дочакам'...


глава 5 - 'плацдарм'

шопов се беше унесъл; сън, сънища, сънове, сънищилища...

катев влезе с мешката; шопов беше полуизтрезнял - стана, излочи гарафа и половина вода

седна

йотов беше прегорил мешката - девятка спатия; гадът си знаеше работата.. дърводелец... плюй и бягай... шопов винаги се мъчеше да няма нищо общо с лъчо, но дърводелецът нямаше време за неща като 'нямане на нищо общо', в шлюза всичко е общо, а психопатите като йотов бяха кръвта и жилите в абсурда и рахитичните остатъци на разум в шлюза - душа, кръв, похот и смърт... апостол лъчезар йотов...

шопов понечи да стане, няколко секунди се помъчи да си обясни причината за желанието да стане, но в мислите му бушуваха пустини, ябълки, хубави момичета... нищо смислено... усмихна се - 'мозъкът ми вече не работи; да не се работи, също е работа... май още съм жив...'

... - вън е много студено, жените се оплакват, казват, че тече вода, но не успях да проверя... ракията...

- можеш ли да изкараш жените, мъжете сами ще дойдат; колко е часът? - бутилката беше отворена, шопов жадно засмука...  - дай вода и цигари...

катев донесе; - скоро ще съмне, почти 0500 часа е

шопов излочи водата, засмука цигара

- човек, пратиха ме да ви вържа кабелите, инсталациите горят постоянно; обаче, тук по шахтите - стените са 'гладки', както им казват... асансьорите работят ли?
- хм, ами - не знам, честно казано, им...
- кой държи ключовете за шахтите?
- катев се ухили - аз, в мен са!

- аз ще пия още една ракия, моля ти се - провери дали можеш да отвориш шахтите

катев се оживи, грабна някаква кутия и понечи да излезе, но се спря; изкашля се
- хм, такова, аз наистина не съм от дълго тук, преди това бях на 17-та - север-изток; странно място... но тези 'гладки стени', никой нищо не ми е казвал, не съм и забелязвал нищо по-странно от обикновено напоследък, да не е нещо ново, трябва ли да знам?
... '17-та, север-изток', на шопов му се дощя да изпразни въздуха от шлюза... не, това не можеше да е вярно, но все пак явно беше вярно; '17-та, север-изток', така беше чувал да казват само трима души, всички скоропостижно блаженопочивши, всички служили в менажерията; никой не се изразяваше така... 'менажерията', 'душегубката', 'зоопарка', 'баните', 'петте еврея'... 'зоната'...

'това обяснява всичко... затова са те заровили жив тук, друже... какво да се прави - съдба...'; докато менажерията работеше официално, шопов обикаляше до там за поддръжка; когато го викнат; гадно място, там ослепя с дясното око... но си струваше... струваше си... само на трима инженера в целия шлюз имаха доверие за поддръжката, и шопов беше един от тях; преди 5 години решиха, че кубиците са им малко, спретнаха малка епидемия, в средния южен сектор на 17-та; поискаха 45 клетки, дадоха им 30; 30 клетки... 120 квадратни, 270 кубични метра... операция 'божествен вятър', 020220хх г., 0200 часа, шопов нямаше да забрави, колкото и упорито да се мъчеше да изтрие спомена с ракия - невъзможно беше да се забрави; той, и още двама души, които не познаваше; на всеки се падаха по 10 клетки и 10 капсули; минаха покрай клетките, тъпчеха капсулите през аварийните отвори на вратите... нищо работа, за 2 минути си готов - а ти дават 2 седмици отпуска, как да не участваш... 'божествен вятър'... във всичко това нямаше нищо човешко, нищо... а те... 'с Господ се гаврят, и с нас се гаврят; гадове...'; 3 дни след това шопов се наливаше в кафето на 27-а, наблизо мина едното от момчетата, с които пуснаха капсулите; не приличаше на нищо; шопов отиде, потупа го, момчето спря, обърна се, втренчи се, позна го; шопов го завлече до един стол; 'ръкавиците... аз не ги сложих... не ги сложих... за две минути беше... и брат ми не си ги сложи... ти... ти с ръкавици ли беше...'; момчето изглеждаше злокобно, шопов прецени, че сега организмът му не може да метаболизира дори някакъв слаб неподсладен билков чай; отиде при момичето от варна, и помоли за чаша вода, за бирата тя си знаеше, и му я даде с водата; обърна се... изпи водата... обърна се... върна бирата на момичето от варна; 'трябва да тръгвам... благодаря ти... моля ти се, обади се на чистачите за онова момче...'; ' 'божествен вятър', 'kami kaze', 'зондеркоманда'... не сме вече хора...'

'можеш ли да ми дадеш онази кърпа, моля те'; момичето от варна му подаде една от кърпите, с които подсушаваха мивките, и го загледа; шопов въздъхна и излезе; момчето си беше забило палците в очните кухини, и все още трепереше; шопов покри главата му, но вече не знаеше какво да прави; кръвта започна да прелива през ръба на масичката; шопов се пресегна да смени наклона на масичката, но се спъна, и изля кръвта по крачолите и обувките си; масичката спря да капе, и започна да се пълни отново...; шопов се почувства напълно безпомощен, рядко му се случваше, но сега... мислите спряха, от очите на шопов започнаха да текат сълзи... погледна надолу; сълзите се смесваха с кръвта, капеха по съсиреците, пръскаха по крака на масичката и по крачолите; кой знае защо, се усмихна... затвори очи, но сълзите продължиха да изтичат през ноздрите, и да дупчат съсиреците; стана му студено... едно време, много отдавна, тук имаше небе, тук строяха... 'не ни тъпчеха мизерните душици в 'кубични метри''... отвори очи и понечи да махне качулката от главата си, но ноктите задраха в обръснатия череп; '... да, забравих, преди имах качулка, да ме пази от студ, дъжд, и други несгоди... но това беше преди, поне череп имам още...'; ' ... и все пак...'; по кокалчетата на палците на момчето вече растяха струпеи, кръвта почваше да капе още по силно... съсиреците бяха вече обгърнали лактите му, но сега спряха да растат, всичко се изливаше върху масичката; надеждата не беше умряла, шопов се подпря на масичката; макар, че тя беше вече почти пълна, не успя да я разлее; момичето от варна излезе тичешком с още няколко кърпи, махна ръцете на шопов от масичката, и започна да лепи кърпите по ръбовете на масичката, да не прелее; ...'... небе, тук преди строяха, имаше небе, спомняш ли си?'; момичето от варна започна да тъпче някакви сюнгери, защото кърпите не вършеха работа; 'виждаха се тополи, хората все бързаха занякъде, тополите... помниш ли, тук имаше небе и тополи?'; '... на него това вече не му трябва, защо... какво точно се мъчиш, не можеш да го спасиш...'; понечи да ритне масичката, и тогава разбра, засрами се; момичето от варна не се опитваше да помогне на момчето; мъчеше се да спаси шопов; показваше му, че колкото и безсмислено да изглежда всичко в шлюза, хората все пак помнеха; тя помнеше; и шопов помнеше; значи, все още имаше смисъл... момичето от варна започна да подсмърча; 'отивай, трябва да отиваш; чистачите ще дойдат всеки момент; моля те, тръгни сега... моля те, тръгвай... моля те...'

тръгна

повече не я видя; затвориха кафето

катев се изнерви

- какво е с тези гладки, грапави, еб@л съм им майките стени... май не ти видях документите

- да... секли ли сте?

- извинете, аз... почувствах се нетърпелив...

... - да?

... - отсякли са ни!?!?!

- не ви ли казаха; катев, приятелю, секли сте, и не са ви казали за гладките стени? вярно, да? според мен, не сте внимавали достатъчно, изгубили сте усърдие; срамота...

катев измърмори на себе си:
- не са казвали нищо такова; ефрейторът смотолеви още нещо неразбираемо

- аз ли да те уча, две дъщери имаш... в гладка стена не може да забиеш и гвоздей; да, отсякли са ни; телефонът ти не работи, но ти така или иначе не го ползваш; 'катев гузно погледна към изключеното сандъче'; кабината на асансьора е долу, и нея така или иначе не ползвате; обаче ги няма и въжетата, а през там минава всичко; такива стоманени оплетки не се махат лесно; сигурен съм, че и дърводелецът ви е посетил; вчера?

- какво можем да направим? вчера да, дейба боклука...

- децата ходят ли до девета? виж, сега всички тук сме заедно, можеш да ми кажеш, ако не знаеш - отиди да попиташ; къде ост.. а, да, добре, с ракията сме добре... оня гад ми сви цигарите преди да ни среже въжетата

катев отключи сандъчето и захвърли ключа в неопределена посока

- аз не пуша
- дано скоро и аз да не спра да пуша... благодаря, човек...

катев излезе

... ръкавиците... явно е имало причина... оня ситния, яков; 'мръсник; гадина...'; шопов не можеше да забрави единствения път, когато беше целенасочено и недвусмислено освободен от мъката да реши как да похарчи половин лев, тоест - 50-те стотинки, които му дадоха, за да се нахрани; никога не му даваха пари, защото шопов като малък беше сит, а каквото му трябваше или желаеше - успяваше да постигне или придобие честно, не искаше от никого нищо; но тогава беше особено, големите имаха работа, не можаха да нахранят шопов и брат му, затова му дадоха половин лев - да се нахрани; 6-ти клас, 0723 часа, есен, яков; яков го обра, взе му половиния лев пред затворения преден вход на училището - затваряха го в късната есен, защото при задния вход паркът отсреща пазеше завет, беше по-лесно за лелките да го поддържат, и - откакто скосиха преградките покрай зелените площи - беше много трудно да се пребиеш, дори през зимата; беше суматоха, а ситният тогава беше още по-ситен - 'как точно стана? как? не помня, не, проклятие, наистина не помня...'; шопов не знаеше как се харчат пари, и само беше гледал как съучениците си купуват закуски от училищната лавка; вълнуваше се... 'не знам как се купува закуска от лавката, но ще питам данаил, той ще ми каже, баща му кара камион... ще се справя... да, ще се справя...'; как тази гротеска отне тогава на шопов 50 стотинки, което си беше малко състояние тогава (с още 4 стотинки можеше да си купиш хляб, с още 10 - дъвка 'турбо', а ако ги ползваш по предназначение, и закупиш закуска - остават ти цели 15 стотинки...), шопов тогава не разбра

после разбра

'клетвопрестъпник, гад... продаде собствения си биологичен вид, прода ни.. ти ни прода...'; като остави момчето в кафето, с момичето от варна, шопов седна... и тогава видя една подскачаща точка; затвори очи, разтри челото си; отвори очи; 'две чертички с точка между тях - що е то?'... маймуните на яков, с яков; яков беше пиян, това беше интересен факт сам по себе си; яков видя шопов, заподскача, захили се, насочи маймуните към шопов...

'кхе, кхе, кой е на кафе, кой идва тук, и при кого, кхе, кхе'; дори ракията не правеше яков поносим... 'спрете, спрете, тук ме оставете...'; маймуните оставиха яков на някаква подложка, яков се озъби, почна да си чопли носа, озърташе се; шопов се помъчи да повърне, но не успя... 'кхе, повишиха ме, кхе, кхе'... 'да ти бяха сложили и два дълги литра дърва в главата и краката, да станеш по-висок и плавателен, барем... та като ти изтекат лайната от главата - да има на какво да се возим...', помисли шопов; яков дрънка още много, но шопов беше изтрезнял; чак по-късно разбра какво е направил яков; а тогава оня поиска да пикае; маймуните бъбреха и пиеха чайове; 'не ги викай, аз ще ти помогна, никога няма да забравя колко много си ми помагал; да вървим'; яков се огледа, 'какво пък, кхе, кхе, и ти, маймуно, си маймуна, кхе, кхе, отведи ме, позволявам ти да ме отведеш!'; шопов стана, помаха на маймуните, даде им да разберат, че господарят им трябва да пикае, и че той с удоволствие ще се погрижи за това; маймуните му се усмихнаха, махнаха небрежно, и продължиха с чайовете

шопов хвана внимателно яков за тирантите, отведе го до някаква врата; затвори вратата, огледа се; 'заключено ли е, господарю?'; яков недоумяваше - 'ти ме водиш на клозет, но тук не е клозет; води ме веднага на клозет!'; шопов пусна яков на пода, намери някаква изкъртена плочка, строши я; изрови парче тухла; с парчето разцепи черепа на яков; 'ех, да имаше една тесличка тук...'; ползва тухлата като чук, за да заклини плочката и да изсипе мозъка на яков в клозетчето; накрая го дозакла с плочката, избърса си ръцете в някакъв омазнен гащеризон, и излезе

излезе... 'странно, исках да го питам и да му говоря, а просто го заклах...'

... яков... докато шопов копаеше, за да извади тухличката, яков започна да хленчи, а като започна да цепи черепчето на яков с плочката, започна и да бълнува... 

щам 'моллох-ваал'; кръстосали били чума с бяс; били... много трудно било да се докопат до облагородени култури, как ги кътали, колко неразбиране и трудности, колко неволи в примитивните подобия на лаборатории в 'обвивката' - така яков говореше за шлюза, а 'идеалистите' от 'куб'-а изобщо не искали да знаят за 'черупката', за 'обвивката', т.е. за шлюза... но все пак успяли... шопов видя как изнасят несретниците със счупени тазове, издрали очите си... яков беше подплатил щама и с тетанус... гад... съкратил бил гърчовете от 7 часа до 3 минути... големият успех, който бил постигнал, се дължал на негова оригинална разработка, още от студентските му години, която била насочена към ... планирал бил 'Моллох - Ваал - II'... децата били се връзвали сами на възел, от тетануса... а - 'Моллох - Ваал III' щял да язди VX, и всичко ще е в изпарители, щял да е неуловим за канарчета и дребни гризачи...

след три месеца казаха на шопов, че менажерията спира да работи, и помещенията на менажерията ще се ползват като резервно хранилище на архивите от 17-та нагоре платформа; звучеше правдободобно, а и не го убиха, шопов беше повярвал, че менажерията наистина е спряна; 'а катев днес - 17-та север-изток'...'; изгубил е, значи, доверието им още тогава, но въпреки това, считали са го за ценен, досега; 'досега... и днес всичко свършва, и аз съм на 13-та...'

шопов не беше добър човек, но дори и на него му стана студено; напълни още една водна чаша с ракия, засмука цигара ...

катев влезе запъхтян, в очите му пламтеше омразата на безпомощието, изглеждаше излъган...

- извика ли жените - на платформата; трябва да направим нещо...

причерня му

' ... какво се случва... не мога да заспя... не мога да се напия, ракията изтича като пот в обувките ми... кръв не остана... смърдя, космат съм, умея да губя, играя на шах с момичетата, какво не ми е наред!?... алкохолът вече не успява да размаже съвестта и разума... живея в блато, в което дори не мога да се удавя, аз не искам да се давя, но да не можеш да се удавиш в собственото си блато... нелепо е... '

задряма

'свиня... свиня... - така ни казвахте, така ни научихте да обиждаме хората, така се мъчите да ни накарате да обиждаме себе си... но аз прочетох... яков ли си, йоаким ли си, йосиф ли си, все ги въртите тези свои имена, с ченгели ни вадите душите - какво му е краткото да изпишеш 'й - и-кратко', 'ю', 'я'... продадохте ни... но аз прочетох, свинете нямат потни жлези - за да живеят, свинете трябва да живеят в кал и вода, за да управляват температурата на телата си, за да живеят - а вие им вадите душата, за да добивате плътта им... душа им е дал Господ, а вие се слагате над Господ - давате им имена, хвърляте тяхните имена върху нас, хвърляте ги през вашите имена - с тези имена искате да ни мъчите, и да ви боготворим - да Богохулстваме!?!?; не, няма да направим това... няма имена... ние се потим, Господ ни е дал потни жлези - каквито и имена да си слагате и да ни слагате - всички ваши имена излизат през потта ни... забравихме, но и на нас на съд ще ни дадат имена - и на нас, и на вас; на съд... на Страшен Съд...'

сепна се

- жените са вън...
- благодаря... взе ли си пистолета?
катев се потупа под мищницата, и подкани шопов да излизат

- чакай... аз ще седя тук, а ти го извади
катев се намръщи, извади оръжието

нищо ново под слънцето, макар слънце отдавна да нямаше... шопов въздъхна; всъщност, бракуваната играчка подхождаше на ефрейтора, и беше като истинска... - добре, прибери го и да ходим


глава 6 - 'безименна'

шопов доизлочи чашата, пъхна остатъка от бутилката в мешката, и излезе след ефрейтора; първата глътка въздух отвън го сложи на колене

престори се, че се е спънал, стана без да бърза, скъса филтъра на цигарата, и жадно засмука

хората бяха отклонили водата към шахтите с някакви платнища; явно това се случваше често, затова нямаше и паника... единственият паникьосан тук сега беше шопов...

докато развързваше мешката, за да доизлочи ракията, видя три клетки, от които водата...

- днес не можах да поправя кабелите; повечето от вас знаят, че досега съм се справял; днес не успях; много моля, мъжете да подпрат вратите с течовете
шопов се обърна към ефрейтора - имаш ли нещо, което да може да помогне; ако все още не си разбрал, в момента умираме; има шанс да се отървем, обаче; каквото са ти дали, изваждай - отивай бе, човек, аз ще поговоря още малко с хората...

- аз... почти нищо нямам, няколко чифта обуща, някакви прокъсани платна от брезент, може би няк...
- чудесно, много те моля, отиди да донесеш всичко, което имаш...

ефрейторът отиде; шопов се обърна

... яков тогава му отне средствата за борба - 50-те стотинки; но това беше само нещо друго, забравено, ненамерено; яков неусетно беше отнел много повече... 'разбрах сега; благодаря ти, яков; изчакай ме ако те съдят преди да съм дошъл, ако дойда пръв - ще помоля да изчакат да дойдеш; да ни съдят заедно, ще трябва май да врим в общ котел, друже...'

' така и не ги разбрах тези доктори...'; ставите му скърцаха; платформата се пълнеше с вода...
' достатъчно; трябва да отидем до девета - север-изток-ъгъл'; запали цигара; отвори мешката

намери

изплю фаса, запали нова цигара

' точно там... да, там...'

катев дойде; явно нямаше къде да се дене, и по погрешка излезе отнякъде

шопов го прегърна, целуна го, даде му картата; катев беше по-отчаян, отколкото изглеждаше, разбра, окопити се веднага

' бийте тук, това е по карта; трябва да ми дадеш да ме заведат до девета; само децата знаят как се стига до девета; намери, ако им покажеш картата преди да си ми дал водачите, ще ти разглобя червата, нито ти, нито аз имаме интерес от това; извинявай, аз ще почакам малко'

глава 7 - 'девета'

'дай и на мен'

катев му хвърли чука; шопов понечи да го вземе; ... 'от злато ли сте ги правили тези боклуци... тежи повече от съвестта ми...'; 'не мога... не мога сега...'; шопов захриптя и седна безпомощно

тогава чукът на единия от мъжете заклини; бяха останали само той и брат му; близнаците изнесоха цялата борба по взломяване на шахтата; първо излющиха бетона, после скопиха капака на шахтата около ръбовете; забиха три клина, набиха ги, строшиха баланса на капака; запяха...; и сега млатеха с нечовешка сила покрай клиновете; пееха, пееха, и методично млатеха покрай клиновете; 'танцуват... така и не се научих да танцувам... явно не ме влече да танцувам... явно, други неща ме влекат...'; от близнаците рухтеше кръв, дръжките на млатовете сваляха кожата от ръцете им, а те пееха, и късаха парцали от дрехите си, налагаха ги вместо свалената от млатовете кожа; танцуваха...; танцуваха около шахтата, пееха, заменяха плътта с парцали, и млатеха; млатеха...

и тогава чукът заклини...

'хаааййййй'; близнаците се изсипаха като град върху заклинилия чук, друсаха го като джанка; ревяха грозно, 

накрая шахтата се сцепи, някакво парче се откърти и задра надолу, а остатъците извадиха и хвърлиха в дупката отстрани, където шопов беше хвърлил термита

'хаааааййййййй... иииййййййеееееее...'... братята ревяха...

шопов се прекръсти

близнаците теглиха жребие; прегърнаха се; единият тръгна към асансьорната шахта, където йотов беше срязал въжетата; другият запя, дойде една слаба женица, целуна го, даде му някакви парцали; той я погледна, а тя се разрева; той наведе глава, въздъхна, и започна да намотава парцалите около ставите си; брат му беше прегризал вече остатъците от въжетата при асансьора, и дойде при брат си; той само му се усмихна, и се запъти към дупката; брат му се обърна, седна, скръсти крака по турски, заклати се и запя; брат му въздъхна, изрева 'хааааййййййй', и скочи в дупката; чу се стържене, тръбата изотдолу започна да се изува на тласъци... скоро щеше да поддаде... брат му се сепна, разтри колената си, изправи се, изхрачи се и огледа хората на гарата (13-та беше гаров възел, както и 3-та, 17-та, 21-ва, и 33-та), закатери се нагоре по тръбата срещу брат си... изчезна и той...

изотгоре тръбата се скъса; братятя бяха мъртви

половин час... мъртвите братя спечелиха още половин час...

'... всъщност много повече... половин час тук... гадовете горе пикаят кръв, сега... да ти еба майката, йотов...'

тръбите сега вкарваха вода в костите на шлюза; братята знаеха как да умрат

шопов се ухили; грозно... горе сега беше Ад; и долу щеше да е Ад, но след малко... децата...

'... катев...'

шопов се олюля; стана; хлапетата бяха три на брой

'... как ти е името?...' шопов се подпря на стената; подхлъзна се, пак се подпря; почна да диша

' Георги'

'... колко до долу? за колко време ще сте на девета?'

' 7 минути, ако тръгнем сега'

' тръгвайте сега '; децата скочиха, катев откачи; шопов замляска, изрови катев за яката

' радиото?'

' дадох им го...'

' добре... добре... '



глава 8 - 'тир и сидон'

' стигнахме; павел се удави; тук сме аз и Данаил; повтарям, стигнахме аз и Данаил; пред конзолата сме '


не...

' какво пише там?'; сега катев щеше да си плати; шопов държеше радиото над водата; видя катев; всъщност май катев го беше видял преди това

катев излезе от водата

шопов възпря инстинкта да удави змията...; хвана го за врата, косата на катев беше мазна; блъсна го

'sierra - foxtrot - oscar - romeo - tango - hotel - двоеточие - нула - дясна ъглова скоба - бяло пространство; каква команда да въведа? '

' откъде го довлече, бе, путко!? за какво ни продаде!?'

катев си беше извадил дясното око някъде из водата, сега само кървеше и се хилеше тъпо

шопов го вдигна, облегна се на стената, изчака катев да изкашля водата от дробовете си; двамата се взряха в нищото; пръв се окопити шопов

' ... на 7 години ли е наистина?'
' ... така ме увериха...'
' от куб-а е, няма нужда да казваш... какво ти обещаха? '
' ... да видя дъщерите, мъничката поне... '

' катев, колко е 6, седем пъти? '
' 42... '

' ... колко са ви купили? колко броя? абе защо си губя времето ... '

шопов започна да говори в радиото

' Георги, там ли си? '
' тук съм; няма мн... '
' Георги, сега чуй; номерът на шлюза ни е 5, 'fiver - enter'; четеш ли сега?'
' да, като че ли е нормално, разл... '
' едно вместо нула, това ли е разликата? '
' това е вярно; потвърждавам, - едно вместо нула '
' Георги, за бърза проверка - въведи 'delta-uniform-papa', 'точка', 'charlie-romeo', за по-красиво, въведи! '
' въвеждам... хм, виждам 5, 'fiver', но в стека все още има 1 елемент... ааа, тоест, иск... '
' ... '
' ... '
' Георги, там ли си? '
' да... '
' за думичката си дошъл... това е добре... '
' Георги? '
' ... тук съм ...'
' нямам време да си правя пишки с теб, ако ми беше подръка, щях просто да те удуша... 5, 'fiver', шлюзът ни е пети по номер, всяка шлюзова конструкция има две основни части - риза, и?'
' ... '
' Георги, там ли си, тук ни свършва времето, много бързо... '
' ... куб... '
' сега, трябва да избереш една от две думи - ризата, или куба; в системата ризата се пише 'sierra - hotel - echo - lima - lima'; кубът се пише в системата като 'charlie - oscar - romeo - echo'; можеш ли да повториш думите? '
' виж, времето тук свършва по-бързо, отколкото при вас; да, мога да повторя, но точ... '
' има и трети избор, ризата и куба правят шлюза, ако решиш - може да ги сложиш накуп, думичката за това е 'golf - alpha - tango - echo'...
' ... '
' и третата думичка - за която ни изкарахте душите и червата - 'foxtrot - echo - uniform - echo - romeo - whiskey - echo - romeo - kilo'; проклет да си, синко...'
' 'фойерверк'? разбрано...'
' и.. доколкото помня, имаше още една трета думичка, чуваш ли ме още? '
' ... '
' Ге...'
' ... да ...'
' hotel - echo - x-ray - echo - november - hotel - alpha - mike - mike - echo - romeo ...'

... една колона се срути и закова шопов през гръбнака за пода; ръцете му затрептяха като пеперуди; друг каменен къс строши врата, и доразмаза торса му; черепът му все още беше непокътнат, и ако нищо не го размажеше скоро, мозъкът му щеше да е жив още три минути...

' шопов, там ли си? '
' ... '

радиото изгоря във водата...

кислородът в мозъка свършваше; ' ... вещиците... убий вещиците, синко... проклети да сме всички... Георги, убий Змея...'


-------------------------------------------------------------------------------------------------------------------------------------------

... 15 секунди ...

... не можах да я намеря, човек... не можах да я намеря... не я и търсих много, но не можах да я намеря... всъщност много я търсих... много я търсих, но нищо не знам за нея, само знам, че е от варна, и никога няма да я забравя... не можах да я намеря, хора...


... аз имам нужда някой да има нужда от мен, защото така съм нужен на някого; смърт ли е това? ако да, Господи, моля те - прости ми, прибери ме... но ако не, Господи - моля те погрижи се още мъничко за мен, дай ми още малко сили, и още малко време...

... изблъскаха го; шопов понечи да се обърне... спря... по алеята поникнаха камъни; шопов се усмихна... "'кардам' и 'исперих' май тук се пресичаха..."; покрай алеята започнаха да растат стени, шопов се спъна и изтърва руската тенджера, покрита с емайл; усмихна се пак, намери тенджерата; нахлупи я, и се изправи; 'снощи пак сънувах... някакви дървени навеси, вехти стрехи, идеше буря, влязох... май в друг сън беше, имаше снайперисти, и столова, чорба и табли от стъклотекстолит - да обядваме, и подход към подземната железница... не, в друг сън беше... но снощи - сигурен съм, сънувах, че спя на спокойствие; и после дойде един катун женоря; стреснаха ме... много, чак ме изплашиха... и после отнякъде извадих два жалки пистолета... и после - пазарлък... жените се биеха коя да насиля, та да се отърват от мен, а на мен не ми и минаваше през ум да насилвам когото и да било, исках само да си доспя в сламата... но не можах да си доспя... на втория етаж, да, помня го, все едно го сънувам сега - малки стълби, втори етаж, три стаи, с орешетено балконче; озовах се на втория етаж, жените водеха дъщерите си... и накрая отнякъде изскочи някакво зверче, с шарен вълнен пуловер, и каза, че е на 16 години, и само се усмихваше; жените се бяха разбрали - майка й я доведе, за да я насиля, и докато насилвам невръстната й дъщеря - да смачкат главата ми с топори... грозен план, но все пак план...'; а след това се събудих, станах, пих кефир, пих още кефир, пих трети кефир... ядох леща, пекох и ях хляб, и после легнах... в някаква просъница видях стратегическа карта, запад, на запад трябва да вървя, после един тесен проход, след него - на запад малко, и след това нагоре - север, през някакви планини, трябваше да стигна до някаква пещера; на около 30 километра от пещерата, след нощния бивак, не можах да стана, бях се разболял, тресеше ме... кой знае защо, кръстих я 'райна'; 'райна... можеш ли да се опиташ да се върнеш... аз те заблудих, излъгах те... не стигнахме до пещерата, то май няма и пещера, май е само някаква гола дупка, пълна с парцали, кокали и стари вестници... прости ми, райна... връщай се...';... момичето започна да къса някакви торби, излезе, донесе дърва, накла огън, напълни една малка котелка със сняг, и я сложи върху огъня; райна седна, втренчи се в огъня, стана й студено... снегът в котелката се стопи и започна да къкри; райна стана, хвърли нещо от скъсаните кесии в котелката; погледна към облаците, приседна до шопов; шопов се обърна, краката й бяха голи, пресегна се да я завие, но кафявата ленена завивка беше много малка по площ; 'райна, ела тук, завий се да си стоплиш крачката... какво е станало с дрешките, защо краката ти са голи, това тук е много опасно...'; момичето започна да се клати, както си седеше, сгъна си още повече краката, започна да ги разтрива, и тихичко зарида; шопов оздравя на мига, седна; момичето все така безутешно хлипаше; шопов се примъкна по-близо до момичето, започна да разтрива раменете й... а тя ставаше все по-безутешна...

... 7 секунди ...

... пещерата ... пронизваща мъгла, лек вятър... лекият склон към малката дупка на хълма е засят с осквернени хоругви, намазани с животинска кръв и човешки нечистотии... и обратно... и още посят - с изгнили тотеми, маски от свинска, вълча и детска кожа, грубо наложени върху потрошени черепи на биволици и малачета, набити на дървени колове със свалена кора, със заострени и обгорени върхове... коловете са набити по хълма нескопосано, набързо и накриво, и са с пришити рибешки люспи, за да блестят в черните нощи, когато няма дори луна - да слагат мрачно величие върху Звяра, и да показват пътя му към дома му, когато бяга... в дупката умира и се ражда Звярът, и чака семената да покълнат, за да се превърнат в гора... и като порастне гората - да излезе, и да дебне из гората, посадена от Хората - посадена все и само за него - от Хората... за да броди сред Хората, и да бъде между тях... да бъде един от тях...

3 секунди ...

... затова си зъл - защото ме владееш, владееш ме, Зверю, и притежаваш страховете ми, тялото ми, и изречените от теб чрез тялото ми думи, ковеш мрак в сърцето ми, и кривиш разума ми, кривиш мислите ми... това ти го можеш... но въпреки това - не можеш никога да имаш Душата ми - тя ми е дадена от Господ, и тя принадлежи само на Него - Той ми я е дал, Той ще си я вземе... ти, Зверю, си мъртъв, грозен и зъл, защото нямаш душа, ти никога няма да имаш душа, и колкото и да ме мъчиш, колкото и тела да ми дадеш - аз имам само една Душа, и Тя никога няма да ти принадлежи...

2 секунди ...

еми... 'еми'? 'еми ли се казваше? не, 'еми' беше в друг сън...'; всичко се обърна, шопов разби грозния цирей върху снежното поле, хълмът изчезна; във въздуха остана да виси дупката, леговището на звяра... ; на канапчета се въртеше скелетът на яков, въртеше се все по-бързо, около бойна глава 'голиат'; на бойната глава бяха строшени шест от седемте защити за сработване; яков се въртеше все по-бързо, от вътрешната страна на гръдния кош на скелетчето е залепено картонче, в жълто и синьо, и с някакви надписи; ' седмата защита... тоя боклук няма да ни остави на мира и в сънищата ни...'; шопов понечи да стане, но сега тялото му го нямаше; вместо тялото му се явиха камшици от нещо прозрачно... сега скелетчето на яков се върти по-бавно, удря се вече върху кожуха на бойната глава; шопов се удиви на невидимите камшици, понесе ги към яков; скелетчето вече е издрало спирала върху кожуха на бойната глава, вече ще спре да се върти; 'бързо, бързо трябва, по-бързо!', шопов вдигна черепа на яков с мъглата, но нещастникът вече беше сторил Злото... изотдолу, кожухът на бойната глава сега е разпран, изотдолу изтичат аномалии, черепът гние... но сега прозрачните камшици изчезнаха, вместо тях се явиха грозни, невидими бичове... опита да се освободи, но бичовете вече са сплели трон; 'не може назад, само напред явно може...'; шопов мислено облакъти трона, в бичовете гноеше грозна сила; ' сега, сега... Господи, ако можеш, прости ми! '; ' ... това не съм аз, нищо от това не е от мен! '; всичко се замрежи, шопов ослепя; 

1 секунда ...

как се казваш, какво си - момиче от варна? исках да те целуна, да те прегърна, съвсем за малко...

0 - in extremis

червен студ разстла пелената си върху мозъка на шопов; всичко се случваше веднага, в един момент, мигновено, и все пак бавно... мозъкът му не искаше да умира, но беше неправилно да не умре; червеният студ сега наряза мозъка му; кислородът сега свърши, съзнанието умря, червеният студ си отиде, и мястото му зае черният мрак; шопов беше мъртъв; още две минути в мозъка му щяха да протичат бурни химични реакции, но това вече щяха да бъдат процеси на саморазрушение...

шопов умря

на 13-та все още крещяха човеци; до тавана на платформата имаше още 10-ина сантиметра, незапълнени с вода; и този дециметър щеше да изчезне след минута; инстинктът за живот умираше последен


-- шопов; 0212, 02012013; софия
- редакция 0103, 12012013, шопов

за еми, която е във всички сънища
м3 (кубичен метър)


някои от имената са на реални личности, това е поради липса на въображение; може би трябва да ги сменя; може би не трябва; всичко това е само една шега...



м3 (кубичен метър)

'... няма да можеш да разбереш много неща, и аз не ги разбрах; но поне сега знаеш; оттук нататък си сам...'

пролог:

нея я няма вече, едно момиче, от варна; работеше в кафето на 27-а платформа, до казармите; на кафето окачиха надписи: 'заведението повече няма да работи'; да, няма да работи... но казармите ще работят, ще работят и когато нищо друго не може повече да работи, и шопов трябва да идва до казармите, и да минава покрай затвореното кафе, където тя вече не работи, където я няма, няма я - в 'едното кафе'; дори не се престраши да я попита как се казва... момичето от варна...

глава 1 - 'ненормирано работно време'

неметаболизираната концентрация на алкохол в кръвта на шопов достигна критично ниски нива около 0034 часа; след 20-тина минути, шопов възкръсна, стана от леглото, спря поялника и вентилатора; пи вода; дооглозга някаква консерва, и тогава усети, че в клетката е много студено; призля му, легна, отпусна се и изчака всички части на тялото му да се почувстват равномерно лошо, за да се мобилизират; стана, затвори прозореца, излезе от клетката

навън жадно засмука цигара; олюля се от удоволствие, усмихна се; 0113 часа; запъти се към лазарета

в лазарета беше чисто, както винаги; момчетата играеха с карти; шопов машинално разбърка хартиите в коша до вратата, взе бутилката със спирта... точно сега не му се пиеше; прибра бутилката в мешката, на нейно място остави празна бутилка - да презаредят утре... момчетата си знаеха работата, на смяна бяха марио и лъчо; шопов се изтегна на стола до кошчето и засмука цигара

нещо при момчетата не беше наред; марио блъскаше само валета и дами по масата, с мътен блясък в очите; тази платформа беше особена, последна, 33-та; освен тук, лазарети имаше само на 25-а и 17-та; лъчо беше ветеран и не можеше и дума да става за съмнения в професионализма му, въртяха го за 7-ми път между лазаретите, малко хора бяха виждали повече кръв и лудост от него; значи, работата е лоша...

шопов стана от стола; не знаеше какво да прави, изкашля се, лъчо само му махна; шопов се втренчи в марио, но той само преподреждаше дамите и валетата; марио вече нямаше да го бъде; шопов въздъхна и се понесе към хладилника; лъчо блъсна два попа, скалъпи някаква препирня с марио, и каза, че трябва да ходи до клозета

лъчо плю и пи вода; шопов му даде цигара; запушиха; помълчаха

- какво му е?
... лъчо само смучеше цигарата, не чуваше нищо; шопов му даде още една
- рабош знаеш ли какво е? знаеш, знаеш, мамицата ти интелектуална, за спирт ли пак идваш, и теб ще те преброя, ще те преброя, да...
- какво му е? - настоя шопов
лъчо седна
- дай още една; - шопов му хвърли цигарите, и също седна
лъчо запуши
- а на теб какво ти е, добре ли ти е, алкохолик проклет?
- какво му е? - шопов знаеше, че сега ще разбере
лъчо се изхрачи по обувките си и ги лъсна с някакъв парцал
- извинявай... мерси за цигарите... заклал е неговата, във вторник; като дойде, само мучеше; дъщеричките му са добре, още тогава проверих, заведох ги веднага при битерман; от такива като него стават такива като мен, обаче вече закриха щатовете... жалко за момчето...
шопов подаде синкав парцал из мешката: - 'както ти обещах'
лъчо пое внимателно парцала, разгърна го... колкото и да беше абсурдно, бутилката беше истинска; лъчо счупи гърлото, смачка капачката, и засучи

- не че нещо... цялото това трошене... празната бутилка можеше да я пробутаме... абе майната му... имаш ли нещо за ядене?
... лъчо сложи потрошената бутилка на масата и запуши
- ей, лъчо, аз трябва да ходя, на 13-та пак имат грижи с кабелите...
- стой! удряй ... - лъчо му подаде стъклото, шопов засмука, ракията беше добра... призля му, остави стъклото и запуши - 'дай нещо за ядене бе, човек!'

лъчо извади дъската и гвоздея

шопов стана:
- лека нощ, аз тръгвам
лъчо го изчака да стане и да направи първите неуверени крачки към вратата; точно когато шопов беше добил увереност, и с облекчение се пресегна да блъсне вратата и да се махне, лъчо го свали на пода, седна върху него, и започна да изпразва мешката му
- да видим... спирта, добре; инструменти, добре, торб.., ха така - какво е това бе, драги?
- стани... не мога да дишам...
- можеш. какво е това - лъчо размахваше внимателно синя торба от плат
- ставай бе, боклук! мамицата ти неприятна, виме кучешко, стани...
лъчо се сепна; стана; шопов седна, и захрачи; лъчо му даде вода; запушиха
- нали две момичета има, затова му дадоха 3 допълнителни кубични метра; обаче нямат крушки в допълнителната клетка, и кабели доскоро нямаха...; крушки, от тези които светят... крушки му донесох, две, за момичетата му; лъчезаре, ти си боклук и негодник... подай ми, ако обичаш, ракията...

доизлочиха стъклото, и лъчо намери някаква тенекия; шопов знаеше какво ще последва, но вече нищо не можеше да направи; помогна на лъчо да забие гвоздея в дъската, начукаха тенекията срещу главата на гвоздея, с две пирончета, колкото да изглежда истински

- човек, не съм добре; боли ме черният дроб; ама както си трябва ме боли... дай да си ходя, моля ти се; на 13-та трябва да оправя кабелите, хората чакат, майки с деца има там, тряб... ; лъчо го блъсна
- ставай, бабо; занеси му крушките, момчето ще се зарадва

шопов се олюля; взе торбата и излезе

марио мучеше, усмихваше се, държеше три карти, въртеше ги и ги преподреждаше

шопов почна да се влачи към масата; изкашля се, спъна се нарочно няколко пъти, обърна стола на лъчо; нищо...

явно момчето знаеше вече, само въртеше картите, усмихваше се и мучеше

шопов приклекна, колената го заболяха, и пак стана; изкашля се; потупа марио
- марио, нося ти кр...

вратата откъм кухнята се отвори; лъчо влезе, отиде до другия край на масата

марио зина:
- а?
- аз съм, марио, нося ти крушките - за дец...

със смъртоносна вещина лъчо закова марио за масата, заедно с две от картите в ръцете му; пиронът с тенекията бяха само бутафория, която 'дърводелецът' никога не ползваше, те бяха, за да не се чудят чистачите какво и как точно е станало; всъщност, пътьом лъчо обръщаше дъската и цепеше три трески с лявата протеза, с дясната заковаваше треските, имаше три пробити дупки, с капак за контра, в дясната, за тази цел... след това треските изчезваха някъде... дърводелецът беше професионалист...

вале спатия и дама купа - заковани на масата... и марио...

шопов се вцепени; лъчо го блъсна в корема и му натъпка нещо гадно в устата - 'повръщай тук, чистачите ще дойдат след малко, за всички е по-добре така'; шопов почна да се задушава, но лъчо го смота, и шопов блажено повърна

- третата е девятка спатия; момчето ме би; спечели, така да се каже; дай да ходим сега, аз съм към 17-та, ще те изпратя до твоята платформа; току що си доработи премията, за която измекярстваш вече три месеца; цяла седмица - честито!

лъчо започна да вади часовете от вехтата ловджийска сумка, с която никога не се разделяше, почна да ги брои...

шопов не можеше да повярва
- ти откога раздаваш премии... ти сериозно ли? ... 'седна; нещо не беше наред; часовете, включително и премиалните, се раздаваха само и единствено - и това беше набивано в главите и на пеленачетата - в бараките в казармите


2 пачки от по 50 купюра, в деноминации от по половин час, 25 купюра, вързани с ластик, деноминирани в по два часа, 10 купюра в плик, деноминирани в по пет часа, и една новичка двайсетачка; внимателно подреди хартиите в мешката на шопов; шопов бръкна в джоба си да му върне два часа ресто, но лъчо го спря - 'за ракията...'

'аа, чакай малко...'; шопов блажено дишаше, лъчо се суетеше наоколо; - 'дръж' - лъчо му обеси мешката на врата; - 'крушките са вътре; потеглихме'


глава 2 - 'девятка спатия'

лъчо удържа на думата си, придружи шопов до 13-та, тактично го изрита, псувайки го, че го е излъгал за етажа, като видя, че няма патрули, симулира още няколко довършващи ритника в бъбреците, и дори небрежно изтърва два зъба, които бе свалил от горната челюст на марио - на него вече не му трябваха, а така шопов щеше да му е пак длъжник; изхрачи се, сви цигарите на шопов, и се закатери по шахтата без да се бави с асансьора; да си ял бой от дърводелеца, и то на 13-та, беше най-твърдата валута в 'шлюз 5'; 'успех, друже, благодаря', прошепна шопов, и неподвижно зачака; унесе се... после нещо го залюля, и шопов заспа...

... очите му лепнеха... сънуваше, че е петък, дъждовен, усамотен петък, командирован - някъде... беше обяд, някакво много привлекателно и любезно момиче отведе шопов в столовата, застана пред него, и спокойно обясни какви са привичките тук; момичето стъпваше леко, действаше бавно, усмихваше се на всички, за да покаже ненатрапчиво на шопов какво е порядъчно; в крайна сметка, дамата показа как от плоска чиния, с лъжица за салата е възможно да се прехвърли - непринудено и с усмивка - половин килограм ориз със спанак, салата, канче супа, и някаква много нескопосана гарнитура, дори и хлебче - което дамата, като се смееше с касиерката - обеща на врабците, да не си разваля фигурата; ... ' ... в крайна сметка - и аз опитах да направя същото, като за начало опитах да прехвърля чорбата с черпака за салата - провал, хванах чинията и изсипах спанака с ориза и салатата в таблата, която държах, и опитах да изляза; явно мадамата беше заплатила и моя обяд, защото касиерката само се усмихваше, но затова пък една от лелките размахваше някакво зелево листо и настояваше да си взема гарнитурата; върнах се и й казах да го хвърли на таблата, изманеврирах до вратата, ритнах я, защото бях толкова омазан с чорба, че подпирах таблата на колене и бършех мазнината по панталона, за нищо друго нямаше как да ползвам ръцете си; все пак не успях да изтърва таблата; навън - дъжд; хубав, приятен дъжд; малко площадче; съзрях момичето - беше се завило с някакви златисто-зелени губери, в една витрина за безполова конфекция; 'това все пак е сън, няма как, но и в този безполов, безпаметен сън, въпреки фуниите с вода, с които искат да ми напомнят да се изкъпя - аз ще намеря това девойче, без да се изкъпя, те искат да махна тяхната мръсотия, но тя не е върху мен, аз сега съм чист, няма за какво да се къпя, а ми е толкова студено...'; запътих се нататък, по някое време таблата беше изчезнала, и аз не бях толкова омазнен, явно дъждът... момичето въздишаше, като влязох се усмихна, разпери ръце; тя беше толкова бяла, цялата в бяло, а аз - омазан с чорба, май оризът със спанак го бях натъпкал по джобовете, да не го вали дъждът, не посмях да приближа в такъв вид, усмихнах се, казах, че трябва да се преоблека - а после ще играем шах, или както там му се казва, докато спре, или пък не спре дъждът, или нещо такова; целунах момичето внимателно, без да я омажа със спанака, и излязох нанякъде... вече беше тъмно, и май по погрешка излязох през задния вход на улицата, дъждът вече беше истински... и кучета се появиха - вече съвсем истински... да, нещо такова....'

шопов възкръсна; залепналите очи се раздвижиха, усетиха светлина, и замряха в блаженство; лека ръка махна парцала от лицето; същата лека ръка повдигна главата му, смени възглавницата, попи потта по лицето, подсуши и разтри дланите; същата лека ръка изу обувките и чорапите, изми и подсуши ходилата, разтри глезените, обу го с истински чорапи от истински памук; махна туткала от клепачите, повдигна тежката глава и поднесе гарафа с вода до устните на шопов; шопов не разбра какво точно се случва, замря, вдиша, усети неуловимия мирис на вода - изтръпна, ръцете му скочиха като пиявици към гарафата, но още няколко чифта ръце го успокоиха, подпряха главата, шопов се усмихна и залочи водата, сякаш лочеше вино, мед и кръв - наедно...

... блажен сън... без сънища...

до 15-та всички отдавна са под вода, под 13-та всичко е наводнено; 13-та сега беше границата; шопов стана; беше гузен; нещо неправилно има във всичко това... а кое е 'всичко това', никой не знае; пи вода

мешката беше до него, крушките ги нямаше, но имаше цигари, спирт, кабели, и инструменти

в клетката нямаше никой; отвори леко вратичката, страх го беше да няма деца да играят, и да ги стресне, или - не дай Боже - някое от момичетата да носи детето си на разходка - и да го удари; явно беше следобяд; откакто се помнеше, на 13-та винаги беше много студено, но това сега беше по-студено от студа; платформата беше просмукана с нещо по-сериозно, обикновено това значеше планирана смърт, и шопов беше виждал операции на 22-ра и 16-та... тук нещо не беше наред, но нямаше как да е 'операция', щеше да усети; явно просто някой е забравил нещо, както често се случва на всички


засмука жадно цигара; не му се пиеше сега; отиде до асансьора - кабината беше хлътнала; заклати кабината, за да види колко са обтегнати въжетата... явно пак беше прекалил с ракията, защото не можа да види въжетата; въздъхна, запали нова цигара... беше го срам да чука по вратите, за да благодари, запъти се към шахтата с кабелите; седна, размърда се, за да се стопли, запали нова цигара

вратите почнаха да се отварят, хората усещаха, че топлината ще дойде скоро - както винаги досега; шопов се усмихна, изкашля се, изтегна се и започна да опипва шахтата, трябваше да е просто, тук беше най-студено в шлюза - това е последният печат, отдолу е само вода; тук трябва да стават най-много аварии, така се правят приказките за героите, и се плашат малките деца, така децата се произвеждаха в машини, които да обслушват и обслужват шлюза; 'за всички е най-добре така...'; '... слагаш кабелите, връзваш някое желязо вместо бушон, придаваш важност на действията си - всички са щастливи, нагостяват те, и си тръгваш с ракия - нанякъде... винаги е било така...'

шопов беше оплел кабелите, заля ги с калай, разтопен с малкото поялниче на газ, зави ги грижливо в мас, амбалажна хартия и найлонови полимери, върза ги с лоен канап, и ги просвири; изглеждаха добре; сега само трябваше да ги върже, за да се стоплят хората, а той да си заслужи ракията; заклати се, пресегна се да хване поддържащото въже... 'хм, трябва да не пия толкова много на такива места'; изтегна се, помоли да му донесат фенерче; тутакси всички възроптаха, фенерите бяха много скъпи тук, но студът вече беше надделял; по едно дете му пратиха фенерче, и започнаха да губят търпение

шопов запали нова цигара, попуши; запали фенерчето

погледна нагоре, после надолу в шахтата

небрежно, но внимателно сложи до себе си фенерчето, запалено... така се надяваше да подклажда неприязънта към разхищението на може би единствените 'високи технологии' на 13-та; сега хората тук трябваше да негодуват и да се занимават с дреболии и глупости

всичко беше толкова просто; шахтата... асансьора... толкова просто... 'всеки майстор си има майстор; ех, ако не пиех толкова много... хм, абе пак добре, че не пия повече...'

гладка стена

шопов имаше батерии в мешката, в един жлеб на ремъците

- ще отнеме малко време; шопов протегна ръка без да се обръща... всички знаеха какво е това - ракия за инженера, спокойствие за хората; някои майки почнаха да гълчат и да събират челядта в клетките; но днес беше по-студено от всякога, и шопов знаеше, че няма да се размине толкова лесно; шопов се престори, че си търси цигарите, заруга че не може да ги намери, почна да вика за цигари, в кратката суматоха незабелязано разпра ремъците на мешката, изсипа батериите, но търсеше друго - и го намери, малка капсула 'термит' за топене на метал; когато суматохата около цигарите затихваше, шопов бе успял да замени батериите на фенерчето, незабелязано го беше вързал със скъсаната брезентова връвчица на мешката - това сега беше най-могъщото средство за контрол върху тълпата - едно фенерче със заредени батерии; небрежно приведе в действие новите батерии; още няколко майки окапаха по клетките; с радост шопов дочу, как остатъците от тълпата започна да негодува и ругае - животът им беше върнат, хората на 13-та заживяха отново; в крайна сметка, някакъв отряд от деца донесе нещо като цигари, шопов ги изгледа критично в очите, без да мига, похвали ги за усърдието, направи забележка за закъснението; престори се, че пали цигара, престори се, че киха, и тогава изсипа термита от подметката на обувката; водата завря, засия; с парата лъхна топлина; децата пощуряха; шопов почна да ругае, и каза, че системата вече започва да работи, и трябва да отиде да хапне и да поспи; дечурлига... прогресивните и здравословно мислещите хора по шлюза... шопов се помоли на Господ децата да му спечелят още само няколко кратки часа


глава 4 - 'гладка стена'

- ... това е ... доста изискано...
- аз на теб... ще измрем от студ! боклук мръсен, докладвай! какви ги вършите, какво става!?
- 'гладка стена' става; егати, не мога да повярвам, вие наистина ме натикахте в кофата... - искам вкъщи; у дома; при мама; а исках да ви правя читалище, книгите, дето ви мъкнех сигурно сте ги издрали по клозетите... егати - не можахте ли просто 'клизма', или както там му викате... толкова ли нямате курви тук бе, хора - що за забавления са това!?
- хм, то с клизма почнахме... май малко се поувлякохме, то тук няма много забавления; ама тук е страшен студ, и все по-студено става! обяснявай веднага!
- нямаше чак толкова нужда... егати, вие наистина сте ме натикали в кофата... вуйчо мил, стената е гладка - не разбираш ли!? по-гладка е от мозъка ти!; наистина не трябваше да... абе да тейба, вуйчо мил, ти тъп ли си - в гладка стена сме!!!
- хайде, хайде, изсекни се, повърни, и клизмичка ще ти сторим, кисело мляко и шоколад... малко се поувлякохме, вярно...

шопов се излегна на фотьойла; сега беше изморен, много изморен; човекът не беше виновен, от 15-та надолу беше грехота да се търси вина за каквото и да било, просто - в ада е така; това е положението

в кабинета на квартир-майстора нямаше прах; значи - беше новичък; или пък чистник - колкото и да беше не на място, човечецът не беше чак толкова изпаднал, шопов пропъди мисълта; за да е на 13-та явно, се е провинил, за да бъде нагъл - явно не съзнава какво е натворил; омекна бързо, значи е трезвен, което значи, че не пие много в работно време; който не пие много в работно време, под 15-та, явно е служил в менажерията - североизточен квадрант, 17-та, там им плакнат мозъците с други, по-изискани отрови, изкривяват им усещането за реалност до степени, в които могат да приемат реалността, но без да приемат алкохол, при това - без да полудеят безнадеждно, и без да проявяват агресия дори към себе си... обаче менажерията я няма много от отдавна, значи... значи... нямаше логика... значи - трябва да поговори с човечеца; изглеждаше усърден, шопов го оцени на ефрейтор; а защо са го погребали жив тук - сигурно и той не знаеше

шопов зае предразполагаща позиция; прозя се, покашля, разкопча колана, и с удоволствие започна да си проветрява чатала

- ефрейтор?
- хмм... катев... а вие?
- шопов
- в смисъл, какъв шопов
- ами в такъв - най-обикновен смисъл; катев, да не са ви орязали представителните? и кофите ви са пробити, убедих се лично; нов сте, малко се стараете, или и двете? впрочем, няма значение... зрял мъж сте - знаете къде да се оплачете...

човекът нямаше сили дори да рухне; запримляска

- какво ти става бе, човек, гледаш като отровен - седни; човекът рухна във фотьойла от другата страна на масата

- аз... нов съм, това с коф...
- стига; нямаме време да се опознаваме; между другото - справихте се отлично, колкото и да беше неприятно за мен; с пълна сила служите на 'шлюз'-а, щабът забавя, но не забравя - помнете това, катев

шопов се закопча; катев се окопити
- знаете сигурно, такива посещения не са практика - усмихна се; нещата се доближиха до реалността; но шопов знаеше, че от реалността на 13-та имаше само фрагменти... да, още малко
- ще трябва да ви запиша в книгата, процедура...

шопов не беше още изтрезнял; всичко това така или иначе, не беше правилно
- всичко е в мешката; на ваше разположение
- да, да... катев изстина; - ще отида да я донеса...

шопов възкръсна отново

- в торбата има карта; и ти наистина ще излезеш, но след три часа; колко е часът сега?
- 0220
- добре; донеси ми цигари и ракия; нямаме време - разбираш ли? най-важното е мешката - трябва да я донесеш и нея... имаш ли деца?
- ... две дъщери...
- браво, дай боже всекиму, сег...
катев захлипа - не знам къде са, съпругата ми, тя нещ...

шопов го удари силно
- дъщерите ти са където е най-добре, жените разбират от такива неща; катев, тръгвай, защото вече ме тресе... и не забравяй мешката!; ще те чакам...

ефрейторът изчезна; 'дано да те дочакам'...


глава 5 - 'плацдарм'

шопов се беше унесъл; сън, сънища, сънове, сънищилища...

катев влезе с мешката; шопов беше полуизтрезнял - стана, излочи гарафа и половина вода

седна

йотов беше прегорил мешката - девятка спатия; гадът си знаеше работата.. дърводелец... плюй и бягай... шопов винаги се мъчеше да няма нищо общо с лъчо, но дърводелецът нямаше време за неща като 'нямане на нищо общо', в шлюза всичко е общо, а психопатите като йотов бяха кръвта и жилите в абсурда и рахитичните остатъци на разум в шлюза - душа, кръв, похот и смърт... апостол лъчезар йотов...

шопов понечи да стане, няколко секунди се помъчи да си обясни причината за желанието да стане, но в мислите му бушуваха пустини, ябълки, хубави момичета... нищо смислено... усмихна се - 'мозъкът ми вече не работи; да не се работи, също е работа... май още съм жив...'

... - вън е много студено, жените се оплакват, казват, че тече вода, но не успях да проверя... ракията...

- можеш ли да изкараш жените, мъжете сами ще дойдат; колко е часът? - бутилката беше отворена, шопов жадно засмука...  - дай вода и цигари...

катев донесе; - скоро ще съмне, почти 0500 часа е

шопов излочи водата, засмука цигара

- човек, пратиха ме да ви вържа кабелите, инсталациите горят постоянно; обаче, тук по шахтите - стените са 'гладки', както им казват... асансьорите работят ли?
- хм, ами - не знам, честно казано, им...
- кой държи ключовете за шахтите?
- катев се ухили - аз, в мен са!

- аз ще пия още една ракия, моля ти се - провери дали можеш да отвориш шахтите

катев се оживи, грабна някаква кутия и понечи да излезе, но се спря; изкашля се
- хм, такова, аз наистина не съм от дълго тук, преди това бях на 17-та - север-изток; странно място... но тези 'гладки стени', никой нищо не ми е казвал, не съм и забелязвал нищо по-странно от обикновено напоследък, да не е нещо ново, трябва ли да знам?
... '17-та, север-изток', на шопов му се дощя да изпразни въздуха от шлюза... не, това не можеше да е вярно, но все пак явно беше вярно; '17-та, север-изток', така беше чувал да казват само трима души, всички скоропостижно блаженопочивши, всички служили в менажерията; никой не се изразяваше така... 'менажерията', 'душегубката', 'зоопарка', 'баните', 'петте еврея'... 'зоната'...

'това обяснява всичко... затова са те заровили жив тук, друже... какво да се прави - съдба...'; докато менажерията работеше официално, шопов обикаляше до там за поддръжка; когато го викнат; гадно място, там ослепя с дясното око... но си струваше... струваше си... само на трима инженера в целия шлюз имаха доверие за поддръжката, и шопов беше един от тях; преди 5 години решиха, че кубиците са им малко, спретнаха малка епидемия, в средния южен сектор на 17-та; поискаха 45 клетки, дадоха им 30; 30 клетки... 120 квадратни, 270 кубични метра... операция 'божествен вятър', 020220хх г., 0200 часа, шопов нямаше да забрави, колкото и упорито да се мъчеше да изтрие спомена с ракия - невъзможно беше да се забрави; той, и още двама души, които не познаваше; на всеки се падаха по 10 клетки и 10 капсули; минаха покрай клетките, тъпчеха капсулите през аварийните отвори на вратите... нищо работа, за 2 минути си готов - а ти дават 2 седмици отпуска, как да не участваш... 'божествен вятър'... във всичко това нямаше нищо човешко, нищо... а те... 'с Господ се гаврят, и с нас се гаврят; гадове...'; 3 дни след това шопов се наливаше в кафето на 27-а, наблизо мина едното от момчетата, с които пуснаха капсулите; не приличаше на нищо; шопов отиде, потупа го, момчето спря, обърна се, втренчи се, позна го; шопов го завлече до един стол; 'ръкавиците... аз не ги сложих... не ги сложих... за две минути беше... и брат ми не си ги сложи... ти... ти с ръкавици ли беше...'; момчето изглеждаше злокобно, шопов прецени, че сега организмът му не може да метаболизира дори някакъв слаб неподсладен билков чай; отиде при момичето от варна, и помоли за чаша вода, за бирата тя си знаеше, и му я даде с водата; обърна се... изпи водата... обърна се... върна бирата на момичето от варна; 'трябва да тръгвам... благодаря ти... моля ти се, обади се на чистачите за онова момче...'; ' 'божествен вятър', 'kami kaze', 'зондеркоманда'... не сме вече хора...'

'можеш ли да ми дадеш онази кърпа, моля те'; момичето от варна му подаде една от кърпите, с които подсушаваха мивките, и го загледа; шопов въздъхна и излезе; момчето си беше забило палците в очните кухини, и все още трепереше; шопов покри главата му, но вече не знаеше какво да прави; кръвта започна да прелива през ръба на масичката; шопов се пресегна да смени наклона на масичката, но се спъна, и изля кръвта по крачолите и обувките си; масичката спря да капе, и започна да се пълни отново...; шопов се почувства напълно безпомощен, рядко му се случваше, но сега... мислите спряха, от очите на шопов започнаха да текат сълзи... погледна надолу; сълзите се смесваха с кръвта, капеха по съсиреците, пръскаха по крака на масичката и по крачолите; кой знае защо, се усмихна... затвори очи, но сълзите продължиха да изтичат през ноздрите, и да дупчат съсиреците; стана му студено... едно време, много отдавна, тук имаше небе, тук строяха... 'не ни тъпчеха мизерните душици в 'кубични метри''... отвори очи и понечи да махне качулката от главата си, но ноктите задраха в обръснатия череп; '... да, забравих, преди имах качулка, да ме пази от студ, дъжд, и други несгоди... но това беше преди, поне череп имам още...'; ' ... и все пак...'; по кокалчетата на палците на момчето вече растяха струпеи, кръвта почваше да капе още по силно... съсиреците бяха вече обгърнали лактите му, но сега спряха да растат, всичко се изливаше върху масичката; надеждата не беше умряла, шопов се подпря на масичката; макар, че тя беше вече почти пълна, не успя да я разлее; момичето от варна излезе тичешком с още няколко кърпи, махна ръцете на шопов от масичката, и започна да лепи кърпите по ръбовете на масичката, да не прелее; ...'... небе, тук преди строяха, имаше небе, спомняш ли си?'; момичето от варна започна да тъпче някакви сюнгери, защото кърпите не вършеха работа; 'виждаха се тополи, хората все бързаха занякъде, тополите... помниш ли, тук имаше небе и тополи?'; '... на него това вече не му трябва, защо... какво точно се мъчиш, не можеш да го спасиш...'; понечи да ритне масичката, и тогава разбра, засрами се; момичето от варна не се опитваше да помогне на момчето; мъчеше се да спаси шопов; показваше му, че колкото и безсмислено да изглежда всичко в шлюза, хората все пак помнеха; тя помнеше; и шопов помнеше; значи, все още имаше смисъл... момичето от варна започна да подсмърча; 'отивай, трябва да отиваш; чистачите ще дойдат всеки момент; моля те, тръгни сега... моля те, тръгвай... моля те...'

тръгна

повече не я видя; затвориха кафето

катев се изнерви

- какво е с тези гладки, грапави, еб@л съм им майките стени... май не ти видях документите

- да... секли ли сте?

- извинете, аз... почувствах се нетърпелив...

... - да?

... - отсякли са ни!?!?!

- не ви ли казаха; катев, приятелю, секли сте, и не са ви казали за гладките стени? вярно, да? според мен, не сте внимавали достатъчно, изгубили сте усърдие; срамота...

катев измърмори на себе си:
- не са казвали нищо такова; ефрейторът смотолеви още нещо неразбираемо

- аз ли да те уча, две дъщери имаш... в гладка стена не може да забиеш и гвоздей; да, отсякли са ни; телефонът ти не работи, но ти така или иначе не го ползваш; 'катев гузно погледна към изключеното сандъче'; кабината на асансьора е долу, и нея така или иначе не ползвате; обаче ги няма и въжетата, а през там минава всичко; такива стоманени оплетки не се махат лесно; сигурен съм, че и дърводелецът ви е посетил; вчера?

- какво можем да направим? вчера да, дейба боклука...

- децата ходят ли до девета? виж, сега всички тук сме заедно, можеш да ми кажеш, ако не знаеш - отиди да попиташ; къде ост.. а, да, добре, с ракията сме добре... оня гад ми сви цигарите преди да ни среже въжетата

катев отключи сандъчето и захвърли ключа в неопределена посока

- аз не пуша
- дано скоро и аз да не спра да пуша... благодаря, човек...

катев излезе

... ръкавиците... явно е имало причина... оня ситния, яков; 'мръсник; гадина...'; шопов не можеше да забрави единствения път, когато беше целенасочено и недвусмислено освободен от мъката да реши как да похарчи половин лев, тоест - 50-те стотинки, които му дадоха, за да се нахрани; никога не му даваха пари, защото шопов като малък беше сит, а каквото му трябваше или желаеше - успяваше да постигне или придобие честно, не искаше от никого нищо; но тогава беше особено, големите имаха работа, не можаха да нахранят шопов и брат му, затова му дадоха половин лев - да се нахрани; 6-ти клас, 0723 часа, есен, яков; яков го обра, взе му половиния лев пред затворения преден вход на училището - затваряха го в късната есен, защото при задния вход паркът отсреща пазеше завет, беше по-лесно за лелките да го поддържат, и - откакто скосиха преградките покрай зелените площи - беше много трудно да се пребиеш, дори през зимата; беше суматоха, а ситният тогава беше още по-ситен - 'как точно стана? как? не помня, не, проклятие, наистина не помня...'; шопов не знаеше как се харчат пари, и само беше гледал как съучениците си купуват закуски от училищната лавка; вълнуваше се... 'не знам как се купува закуска от лавката, но ще питам данаил, той ще ми каже, баща му кара камион... ще се справя... да, ще се справя...'; как тази гротеска отне тогава на шопов 50 стотинки, което си беше малко състояние тогава (с още 4 стотинки можеше да си купиш хляб, с още 10 - дъвка 'турбо', а ако ги ползваш по предназначение, и закупиш закуска - остават ти цели 15 стотинки...), шопов тогава не разбра

после разбра

'клетвопрестъпник, гад... продаде собствения си биологичен вид, прода ни.. ти ни прода...'; като остави момчето в кафето, с момичето от варна, шопов седна... и тогава видя една подскачаща точка; затвори очи, разтри челото си; отвори очи; 'две чертички с точка между тях - що е то?'... маймуните на яков, с яков; яков беше пиян, това беше интересен факт сам по себе си; яков видя шопов, заподскача, захили се, насочи маймуните към шопов...

'кхе, кхе, кой е на кафе, кой идва тук, и при кого, кхе, кхе'; дори ракията не правеше яков поносим... 'спрете, спрете, тук ме оставете...'; маймуните оставиха яков на някаква подложка, яков се озъби, почна да си чопли носа, озърташе се; шопов се помъчи да повърне, но не успя... 'кхе, повишиха ме, кхе, кхе'... 'да ти бяха сложили и два дълги литра дърва в главата и краката, да станеш по-висок и плавателен, барем... та като ти изтекат лайната от главата - да има на какво да се возим...', помисли шопов; яков дрънка още много, но шопов беше изтрезнял; чак по-късно разбра какво е направил яков; а тогава оня поиска да пикае; маймуните бъбреха и пиеха чайове; 'не ги викай, аз ще ти помогна, никога няма да забравя колко много си ми помагал; да вървим'; яков се огледа, 'какво пък, кхе, кхе, и ти, маймуно, си маймуна, кхе, кхе, отведи ме, позволявам ти да ме отведеш!'; шопов стана, помаха на маймуните, даде им да разберат, че господарят им трябва да пикае, и че той с удоволствие ще се погрижи за това; маймуните му се усмихнаха, махнаха небрежно, и продължиха с чайовете

шопов хвана внимателно яков за тирантите, отведе го до някаква врата; затвори вратата, огледа се; 'заключено ли е, господарю?'; яков недоумяваше - 'ти ме водиш на клозет, но тук не е клозет; води ме веднага на клозет!'; шопов пусна яков на пода, намери някаква изкъртена плочка, строши я; изрови парче тухла; с парчето разцепи черепа на яков; 'ех, да имаше една тесличка тук...'; ползва тухлата като чук, за да заклини плочката и да изсипе мозъка на яков в клозетчето; накрая го дозакла с плочката, избърса си ръцете в някакъв омазнен гащеризон, и излезе

излезе... 'странно, исках да го питам и да му говоря, а просто го заклах...'

... яков... докато шопов копаеше, за да извади тухличката, яков започна да хленчи, а като започна да цепи черепчето на яков с плочката, започна и да бълнува... 

щам 'моллох-ваал'; кръстосали били чума с бяс; били... много трудно било да се докопат до облагородени култури, как ги кътали, колко неразбиране и трудности, колко неволи в примитивните подобия на лаборатории в 'обвивката' - така яков говореше за шлюза, а 'идеалистите' от 'куб'-а изобщо не искали да знаят за 'черупката', за 'обвивката', т.е. за шлюза... но все пак успяли... шопов видя как изнасят несретниците със счупени тазове, издрали очите си... яков беше подплатил щама и с тетанус... гад... съкратил бил гърчовете от 7 часа до 3 минути... големият успех, който бил постигнал, се дължал на негова оригинална разработка, още от студентските му години, която била насочена към ... планирал бил 'Моллох - Ваал - II'... децата били се връзвали сами на възел, от тетануса... а - 'Моллох - Ваал III' щял да язди VX, и всичко ще е в изпарители, щял да е неуловим за канарчета и дребни гризачи...

след три месеца казаха на шопов, че менажерията спира да работи, и помещенията на менажерията ще се ползват като резервно хранилище на архивите от 17-та нагоре платформа; звучеше правдободобно, а и не го убиха, шопов беше повярвал, че менажерията наистина е спряна; 'а катев днес - 17-та север-изток'...'; изгубил е, значи, доверието им още тогава, но въпреки това, считали са го за ценен, досега; 'досега... и днес всичко свършва, и аз съм на 13-та...'

шопов не беше добър човек, но дори и на него му стана студено; напълни още една водна чаша с ракия, засмука цигара ...

катев влезе запъхтян, в очите му пламтеше омразата на безпомощието, изглеждаше излъган...

- извика ли жените - на платформата; трябва да направим нещо...

причерня му

' ... какво се случва... не мога да заспя... не мога да се напия, ракията изтича като пот в обувките ми... кръв не остана... смърдя, космат съм, умея да губя, играя на шах с момичетата, какво не ми е наред!?... алкохолът вече не успява да размаже съвестта и разума... живея в блато, в което дори не мога да се удавя, аз не искам да се давя, но да не можеш да се удавиш в собственото си блато... нелепо е... '

задряма

'свиня... свиня... - така ни казвахте, така ни научихте да обиждаме хората, така се мъчите да ни накарате да обиждаме себе си... но аз прочетох... яков ли си, йоаким ли си, йосиф ли си, все ги въртите тези свои имена, с ченгели ни вадите душите - какво му е краткото да изпишеш 'й - и-кратко', 'ю', 'я'... продадохте ни... но аз прочетох, свинете нямат потни жлези - за да живеят, свинете трябва да живеят в кал и вода, за да управляват температурата на телата си, за да живеят - а вие им вадите душата, за да добивате плътта им... душа им е дал Господ, а вие се слагате над Господ - давате им имена, хвърляте тяхните имена върху нас, хвърляте ги през вашите имена - с тези имена искате да ни мъчите, и да ви боготворим - да Богохулстваме!?!?; не, няма да направим това... няма имена... ние се потим, Господ ни е дал потни жлези - каквито и имена да си слагате и да ни слагате - всички ваши имена излизат през потта ни... забравихме, но и на нас на съд ще ни дадат имена - и на нас, и на вас; на съд... на Страшен Съд...'

сепна се

- жените са вън...
- благодаря... взе ли си пистолета?
катев се потупа под мищницата, и подкани шопов да излизат

- чакай... аз ще седя тук, а ти го извади
катев се намръщи, извади оръжието

нищо ново под слънцето, макар слънце отдавна да нямаше... шопов въздъхна; всъщност, бракуваната играчка подхождаше на ефрейтора, и беше като истинска... - добре, прибери го и да ходим


глава 6 - 'безименна'

шопов доизлочи чашата, пъхна остатъка от бутилката в мешката, и излезе след ефрейтора; първата глътка въздух отвън го сложи на колене

престори се, че се е спънал, стана без да бърза, скъса филтъра на цигарата, и жадно засмука

хората бяха отклонили водата към шахтите с някакви платнища; явно това се случваше често, затова нямаше и паника... единственият паникьосан тук сега беше шопов...

докато развързваше мешката, за да доизлочи ракията, видя три клетки, от които водата...

- днес не можах да поправя кабелите; повечето от вас знаят, че досега съм се справял; днес не успях; много моля, мъжете да подпрат вратите с течовете
шопов се обърна към ефрейтора - имаш ли нещо, което да може да помогне; ако все още не си разбрал, в момента умираме; има шанс да се отървем, обаче; каквото са ти дали, изваждай - отивай бе, човек, аз ще поговоря още малко с хората...

- аз... почти нищо нямам, няколко чифта обуща, някакви прокъсани платна от брезент, може би няк...
- чудесно, много те моля, отиди да донесеш всичко, което имаш...

ефрейторът отиде; шопов се обърна

... яков тогава му отне средствата за борба - 50-те стотинки; но това беше само нещо друго, забравено, ненамерено; яков неусетно беше отнел много повече... 'разбрах сега; благодаря ти, яков; изчакай ме ако те съдят преди да съм дошъл, ако дойда пръв - ще помоля да изчакат да дойдеш; да ни съдят заедно, ще трябва май да врим в общ котел, друже...'

' така и не ги разбрах тези доктори...'; ставите му скърцаха; платформата се пълнеше с вода...
' достатъчно; трябва да отидем до девета - север-изток-ъгъл'; запали цигара; отвори мешката

намери

изплю фаса, запали нова цигара

' точно там... да, там...'

катев дойде; явно нямаше къде да се дене, и по погрешка излезе отнякъде

шопов го прегърна, целуна го, даде му картата; катев беше по-отчаян, отколкото изглеждаше, разбра, окопити се веднага

' бийте тук, това е по карта; трябва да ми дадеш да ме заведат до девета; само децата знаят как се стига до девета; намери, ако им покажеш картата преди да си ми дал водачите, ще ти разглобя червата, нито ти, нито аз имаме интерес от това; извинявай, аз ще почакам малко'

глава 7 - 'девета'

'дай и на мен'

катев му хвърли чука; шопов понечи да го вземе; ... 'от злато ли сте ги правили тези боклуци... тежи повече от съвестта ми...'; 'не мога... не мога сега...'; шопов захриптя и седна безпомощно

тогава чукът на единия от мъжете заклини; бяха останали само той и брат му; близнаците изнесоха цялата борба по взломяване на шахтата; първо излющиха бетона, после скопиха капака на шахтата около ръбовете; забиха три клина, набиха ги, строшиха баланса на капака; запяха...; и сега млатеха с нечовешка сила покрай клиновете; пееха, пееха, и методично млатеха покрай клиновете; 'танцуват... така и не се научих да танцувам... явно не ме влече да танцувам... явно, други неща ме влекат...'; от близнаците рухтеше кръв, дръжките на млатовете сваляха кожата от ръцете им, а те пееха, и късаха парцали от дрехите си, налагаха ги вместо свалената от млатовете кожа; танцуваха...; танцуваха около шахтата, пееха, заменяха плътта с парцали, и млатеха; млатеха...

и тогава чукът заклини...

'хаааййййй'; близнаците се изсипаха като град върху заклинилия чук, друсаха го като джанка; ревяха грозно, 

накрая шахтата се сцепи, някакво парче се откърти и задра надолу, а остатъците извадиха и хвърлиха в дупката отстрани, където шопов беше хвърлил термита

'хаааааййййййй... иииййййййеееееее...'... братята ревяха...

шопов се прекръсти

близнаците теглиха жребие; прегърнаха се; единият тръгна към асансьорната шахта, където йотов беше срязал въжетата; другият запя, дойде една слаба женица, целуна го, даде му някакви парцали; той я погледна, а тя се разрева; той наведе глава, въздъхна, и започна да намотава парцалите около ставите си; брат му беше прегризал вече остатъците от въжетата при асансьора, и дойде при брат си; той само му се усмихна, и се запъти към дупката; брат му се обърна, седна, скръсти крака по турски, заклати се и запя; брат му въздъхна, изрева 'хааааййййййй', и скочи в дупката; чу се стържене, тръбата изотдолу започна да се изува на тласъци... скоро щеше да поддаде... брат му се сепна, разтри колената си, изправи се, изхрачи се и огледа хората на гарата (13-та беше гаров възел, както и 3-та, 17-та, 21-ва, и 33-та), закатери се нагоре по тръбата срещу брат си... изчезна и той...

изотгоре тръбата се скъса; братятя бяха мъртви

половин час... мъртвите братя спечелиха още половин час...

'... всъщност много повече... половин час тук... гадовете горе пикаят кръв, сега... да ти еба майката, йотов...'

тръбите сега вкарваха вода в костите на шлюза; братята знаеха как да умрат

шопов се ухили; грозно... горе сега беше Ад; и долу щеше да е Ад, но след малко... децата...

'... катев...'

шопов се олюля; стана; хлапетата бяха три на брой

'... как ти е името?...' шопов се подпря на стената; подхлъзна се, пак се подпря; почна да диша

' Георги'

'... колко до долу? за колко време ще сте на девета?'

' 7 минути, ако тръгнем сега'

' тръгвайте сега '; децата скочиха, катев откачи; шопов замляска, изрови катев за яката

' радиото?'

' дадох им го...'

' добре... добре... '



глава 8 - 'тир и сидон'

' стигнахме; павел се удави; тук сме аз и Данаил; повтарям, стигнахме аз и Данаил; пред конзолата сме '


не...

' какво пише там?'; сега катев щеше да си плати; шопов държеше радиото над водата; видя катев; всъщност май катев го беше видял преди това

катев излезе от водата

шопов възпря инстинкта да удави змията...; хвана го за врата, косата на катев беше мазна; блъсна го

'sierra - foxtrot - oscar - romeo - tango - hotel - двоеточие - нула - дясна ъглова скоба - бяло пространство; каква команда да въведа? '

' откъде го довлече, бе, путко!? за какво ни продаде!?'

катев си беше извадил дясното око някъде из водата, сега само кървеше и се хилеше тъпо

шопов го вдигна, облегна се на стената, изчака катев да изкашля водата от дробовете си; двамата се взряха в нищото; пръв се окопити шопов

' ... на 7 години ли е наистина?'
' ... така ме увериха...'
' от куб-а е, няма нужда да казваш... какво ти обещаха? '
' ... да видя дъщерите, мъничката поне... '

' катев, колко е 6, седем пъти? '
' 42... '

' ... колко са ви купили? колко броя? абе защо си губя времето ... '

шопов започна да говори в радиото

' Георги, там ли си? '
' тук съм; няма мн... '
' Георги, сега чуй; номерът на шлюза ни е 5, 'fiver - enter'; четеш ли сега?'
' да, като че ли е нормално, разл... '
' едно вместо нула, това ли е разликата? '
' това е вярно; потвърждавам, - едно вместо нула '
' Георги, за бърза проверка - въведи 'delta-uniform-papa', 'точка', 'charlie-romeo', за по-красиво, въведи! '
' въвеждам... хм, виждам 5, 'fiver', но в стека все още има 1 елемент... ааа, тоест, иск... '
' ... '
' ... '
' Георги, там ли си? '
' да... '
' за думичката си дошъл... това е добре... '
' Георги? '
' ... тук съм ...'
' нямам време да си правя пишки с теб, ако ми беше подръка, щях просто да те удуша... 5, 'fiver', шлюзът ни е пети по номер, всяка шлюзова конструкция има две основни части - риза, и?'
' ... '
' Георги, там ли си, тук ни свършва времето, много бързо... '
' ... куб... '
' сега, трябва да избереш една от две думи - ризата, или куба; в системата ризата се пише 'sierra - hotel - echo - lima - lima'; кубът се пише в системата като 'charlie - oscar - romeo - echo'; можеш ли да повториш думите? '
' виж, времето тук свършва по-бързо, отколкото при вас; да, мога да повторя, но точ... '
' има и трети избор, ризата и куба правят шлюза, ако решиш - може да ги сложиш накуп, думичката за това е 'golf - alpha - tango - echo'...
' ... '
' и третата думичка - за която ни изкарахте душите и червата - 'foxtrot - echo - uniform - echo - romeo - whiskey - echo - romeo - kilo'; проклет да си, синко...'
' 'фойерверк'? разбрано...'
' и.. доколкото помня, имаше още една трета думичка, чуваш ли ме още? '
' ... '
' Ге...'
' ... да ...'
' hotel - echo - x-ray - echo - november - hotel - alpha - mike - mike - echo - romeo ...'

... една колона се срути и закова шопов през гръбнака за пода; ръцете му затрептяха като пеперуди; друг каменен къс строши врата, и доразмаза торса му; черепът му все още беше непокътнат, и ако нищо не го размажеше скоро, мозъкът му щеше да е жив още три минути...

' шопов, там ли си? '
' ... '

радиото изгоря във водата...

кислородът в мозъка свършваше; ' ... вещиците... убий вещиците, синко... проклети да сме всички... Георги, убий Змея...'


-------------------------------------------------------------------------------------------------------------------------------------------

... 15 секунди ...

... не можах да я намеря, човек... не можах да я намеря... не я и търсих много, но не можах да я намеря... всъщност много я търсих... много я търсих, но нищо не знам за нея, само знам, че е от варна, и никога няма да я забравя... не можах да я намеря, хора...


... аз имам нужда някой да има нужда от мен, защото така съм нужен на някого; смърт ли е това? ако да, Господи, моля те - прости ми, прибери ме... но ако не, Господи - моля те погрижи се още мъничко за мен, дай ми още малко сили, и още малко време...

... изблъскаха го; шопов понечи да се обърне... спря... по алеята поникнаха камъни; шопов се усмихна... "'кардам' и 'исперих' май тук се пресичаха..."; покрай алеята започнаха да растат стени, шопов се спъна и изтърва руската тенджера, покрита с емайл; усмихна се пак, намери тенджерата; нахлупи я, и се изправи; 'снощи пак сънувах... някакви дървени навеси, вехти стрехи, идеше буря, влязох... май в друг сън беше, имаше снайперисти, и столова, чорба и табли от стъклотекстолит - да обядваме, и подход към подземната железница... не, в друг сън беше... но снощи - сигурен съм, сънувах, че спя на спокойствие; и после дойде един катун женоря; стреснаха ме... много, чак ме изплашиха... и после отнякъде извадих два жалки пистолета... и после - пазарлък... жените се биеха коя да насиля, та да се отърват от мен, а на мен не ми и минаваше през ум да насилвам когото и да било, исках само да си доспя в сламата... но не можах да си доспя... на втория етаж, да, помня го, все едно го сънувам сега - малки стълби, втори етаж, три стаи, с орешетено балконче; озовах се на втория етаж, жените водеха дъщерите си... и накрая отнякъде изскочи някакво зверче, с шарен вълнен пуловер, и каза, че е на 16 години, и само се усмихваше; жените се бяха разбрали - майка й я доведе, за да я насиля, и докато насилвам невръстната й дъщеря - да смачкат главата ми с топори... грозен план, но все пак план...'; а след това се събудих, станах, пих кефир, пих още кефир, пих трети кефир... ядох леща, пекох и ях хляб, и после легнах... в някаква просъница видях стратегическа карта, запад, на запад трябва да вървя, после един тесен проход, след него - на запад малко, и след това нагоре - север, през някакви планини, трябваше да стигна до някаква пещера; на около 30 километра от пещерата, след нощния бивак, не можах да стана, бях се разболял, тресеше ме... кой знае защо, кръстих я 'райна'; 'райна... можеш ли да се опиташ да се върнеш... аз те заблудих, излъгах те... не стигнахме до пещерата, то май няма и пещера, май е само някаква гола дупка, пълна с парцали, кокали и стари вестници... прости ми, райна... връщай се...';... момичето започна да къса някакви торби, излезе, донесе дърва, накла огън, напълни една малка котелка със сняг, и я сложи върху огъня; райна седна, втренчи се в огъня, стана й студено... снегът в котелката се стопи и започна да къкри; райна стана, хвърли нещо от скъсаните кесии в котелката; погледна към облаците, приседна до шопов; шопов се обърна, краката й бяха голи, пресегна се да я завие, но кафявата ленена завивка беше много малка по площ; 'райна, ела тук, завий се да си стоплиш крачката... какво е станало с дрешките, защо краката ти са голи, това тук е много опасно...'; момичето започна да се клати, както си седеше, сгъна си още повече краката, започна да ги разтрива, и тихичко зарида; шопов оздравя на мига, седна; момичето все така безутешно хлипаше; шопов се примъкна по-близо до момичето, започна да разтрива раменете й... а тя ставаше все по-безутешна...

... 7 секунди ...

... пещерата ... пронизваща мъгла, лек вятър... лекият склон към малката дупка на хълма е засят с осквернени хоругви, намазани с животинска кръв и човешки нечистотии... и обратно... и още посят - с изгнили тотеми, маски от свинска, вълча и детска кожа, грубо наложени върху потрошени черепи на биволици и малачета, набити на дървени колове със свалена кора, със заострени и обгорени върхове... коловете са набити по хълма нескопосано, набързо и накриво, и са с пришити рибешки люспи, за да блестят в черните нощи, когато няма дори луна - да слагат мрачно величие върху Звяра, и да показват пътя му към дома му, когато бяга... в дупката умира и се ражда Звярът, и чака семената да покълнат, за да се превърнат в гора... и като порастне гората - да излезе, и да дебне из гората, посадена от Хората - посадена все и само за него - от Хората... за да броди сред Хората, и да бъде между тях... да бъде един от тях...

3 секунди ...

... затова си зъл - защото ме владееш, владееш ме, Зверю, и притежаваш страховете ми, тялото ми, и изречените от теб чрез тялото ми думи, ковеш мрак в сърцето ми, и кривиш разума ми, кривиш мислите ми... това ти го можеш... но въпреки това - не можеш никога да имаш Душата ми - тя ми е дадена от Господ, и тя принадлежи само на Него - Той ми я е дал, Той ще си я вземе... ти, Зверю, си мъртъв, грозен и зъл, защото нямаш душа, ти никога няма да имаш душа, и колкото и да ме мъчиш, колкото и тела да ми дадеш - аз имам само една Душа, и Тя никога няма да ти принадлежи...

2 секунди ...

еми... 'еми'? 'еми ли се казваше? не, 'еми' беше в друг сън...'; всичко се обърна, шопов разби грозния цирей върху снежното поле, хълмът изчезна; във въздуха остана да виси дупката, леговището на звяра... ; на канапчета се въртеше скелетът на яков, въртеше се все по-бързо, около бойна глава 'голиат'; на бойната глава бяха строшени шест от седемте защити за сработване; яков се въртеше все по-бързо, от вътрешната страна на гръдния кош на скелетчето е залепено картонче, в жълто и синьо, и с някакви надписи; ' седмата защита... тоя боклук няма да ни остави на мира и в сънищата ни...'; шопов понечи да стане, но сега тялото му го нямаше; вместо тялото му се явиха камшици от нещо прозрачно... сега скелетчето на яков се върти по-бавно, удря се вече върху кожуха на бойната глава; шопов се удиви на невидимите камшици, понесе ги към яков; скелетчето вече е издрало спирала върху кожуха на бойната глава, вече ще спре да се върти; 'бързо, бързо трябва, по-бързо!', шопов вдигна черепа на яков с мъглата, но нещастникът вече беше сторил Злото... изотдолу, кожухът на бойната глава сега е разпран, изотдолу изтичат аномалии, черепът гние... но сега прозрачните камшици изчезнаха, вместо тях се явиха грозни, невидими бичове... опита да се освободи, но бичовете вече са сплели трон; 'не може назад, само напред явно може...'; шопов мислено облакъти трона, в бичовете гноеше грозна сила; ' сега, сега... Господи, ако можеш, прости ми! '; ' ... това не съм аз, нищо от това не е от мен! '; всичко се замрежи, шопов ослепя; 

1 секунда ...

как се казваш, какво си - момиче от варна? исках да те целуна, да те прегърна, съвсем за малко...

0 - in extremis

червен студ разстла пелената си върху мозъка на шопов; всичко се случваше веднага, в един момент, мигновено, и все пак бавно... мозъкът му не искаше да умира, но беше неправилно да не умре; червеният студ сега наряза мозъка му; кислородът сега свърши, съзнанието умря, червеният студ си отиде, и мястото му зае черният мрак; шопов беше мъртъв; още две минути в мозъка му щяха да протичат бурни химични реакции, но това вече щяха да бъдат процеси на саморазрушение...

шопов умря

на 13-та все още крещяха човеци; до тавана на платформата имаше още 10-ина сантиметра, незапълнени с вода; и този дециметър щеше да изчезне след минута; инстинктът за живот умираше последен


-- шопов; 0212, 02012013; софия
- редакция 0103, 12012013, шопов

за еми, която е във всички сънища

